<L 23>
Mar dhá líne atá na línte seo sa lámhscríbhinn agus san eagrán le
hÉnrí Ó Muirgheasa ach is léir go bhféadfaí na línte a scríobh
mar cheithre líne den snéadhbhairdne lochtach:

(xv)	A Chreagáin uaibhrigh, fána mbíodh sluaighte

d'uaislibh ríoghraidh,
aithris uait ar ghrádh na suadh

goidé fáth do chaointe.

Is suimiúil go bhfuil dán i nGaeilge na hAlban dar teideal ‘Cros-
anachd Fhir nan Drimnean’ a léiríonn forás den chineál céanna ar
snéadhbhairdne na Gaeilge Clasaicí.

(xvi)	Tha bith úr an tír nan Dreollain

’s cóir dhuinn aisneis;

Tha móran deth tigh ’nn am bitheant’
rí gnás Shasuinn.28

Is díol spéise go bhfaighimid meadaracht atá an-chosúil leis an
snéadhbhairdne dhéanach atá á plé agam anois i gcuid de bharán-
tais an 18ú haois.

(xvii)	c. 1780 A Éigse suadha Sléibhe Luachra

Éistidh linne seal,

i laoithibh éifeacht daoibh go léighfead
fé mar scriosadh mé.29

(xviii)	c. 1780 Aitchim ar dhaoinibh do bheadh cnaoidhte

a sheachaint ’s a shéanadh;
ní tuar leighis dóibh guaisce adharcach
atá ró-éadmhar.30

Deir Tadhg Ó Donnchadha agus é ag trácht ar an meadaracht
sin go nglaotar ‘crosánacht’ uirthi agus gur aithris ar shean-
mheadaracht í.31 Taobh amuigh de chúrsaí meadarachta tá
cosúlachtaí eile idir an chrosántacht agus na barántais sa mhéid
gur minic an meascán de phrós agus véarsaiocht iontu araon agus
blas an ghrinn orthu ó thaobh an ábhair de.

Ceangal focal agus Ceangal meadarachta

Luaigh mé cheana gur thréith shuaithneach de chuid na cros-
ántachta gan aon cheangal céille a bheith ann idir an véarsaíocht
agus an prós, is é sin gan aon leanúnachas ábhair a bheith ann
ó stíl amháin go dtí an stíl eile. Fágann sin gur geall le briseadh

“ Féach thíos, Caibidil 6, Téacsanna, Dán 3, rann 1.

30 P. Ua Duinnín, Eoghan Rua Ua Súilleabháin (nua-eagar Baile Átha
Cliath 1923) 180.

30 Ibid., 192.

31 T. Ó Donnchadha, Prosóid Gaedhilge (Corcaigh 1925) 90.

[24]
san ábhar an píosa próis. Maidir leis an mbriseadh seo tá sé
tugtha faoi deara ag Eleanor Knott gur geall leis an gcineál
‘patter’ a fhaightear in amhrán greannmhar é.32 D'uireasa ceangal
céille is gnách go mbíonn ceangal foirme sa chrosántacht, is é
sin, ceangal focal (conchlann) nó ceangal meadarachta. Is
annamh sna dánta atá scrúdaithe agam gan conchlann a bheith
ann idir deireadh na véarsaíochta agus tosach an phróis a leanann
í, agus i gcásanna áirithe tá ceangal focal den sort céanna idir
deireadh an phróis agus tosach na véarsaíochta ina dhiaidh. Sa
dara háit amháin, ag deireadh an phróis agus tosach na véarsaí-
ochta a fhaightear ceangal nó macalla meadarachta idir an dá stíl.
Tugtar anseo roinnt samplaí de na saghasanna éagsúla ceangail
atá le fáil sna crosántachtaí. Tá na focail atá ag freagairt dá
chéile sa chló iodáileach.

I. Ceangal focal idir deireadh véarsaíochta agus tús píosa próis:

(i)	Do-ním leath mar éineing eile

d’Éirinn uile.

agus gidh bé i n-Éirinn go h-uilidhe nó go h-iomlán

33

(ii)	fear croite craoiseach go calma

taoiseach tromdha.

Agus gidh tromdha tathaoireach tarcaisneach atáimse

34

(iii)	Ní fhuil liom a gcoiscthe go ceannsa

acht an prionnsa

Óir ní fhuil liom coiscthe ná ceannsaighthe ná ceartaigh-

the na cuideachta soin acht … nó an prionnsa … ,35

Focal amháin, cúpla focal agus abairt iomlán atá le feiceáil mar
cheangal sna samplaí thuas agus faightear na modhanna ceangail
sin go minic sna crosántachtaí. Uaireanta níl sa cheangal seo ach
macalla fuaime idir dhá fhocal, focal ag deireadh na véarsaíochta
agus an chéad fhocal aiceanta sa phrós:

32 Knott, Tadhg Dali i, lxiii.
33 Cf. Dioghluim Dána, 380.
34 Ibid., 383.

35 Ibid., 381.

[25]
(iv)	Maol Ruanaidh, rí fréimhe Chearbhaill

dár chóir Éire;

dá ngairthear a ainm ’na ainm fhíre
failm na féile.

Agus Féil agus Casán …36

II. Ceangal focal idir deireadh an phróis agus tosach na véar-
saíochta a leanann é:

(v)	... gur giorra Mac Cosnámha Corra Bheig-innse do
ríoghacht Éireann ná Ua Néill

Ua Néill ar oineach ’s ar eangnamh
oighre Mháire.37

(vi)	…. Gomadh é súgradh an chaitín ris na luchaibh
ar ndála fá dheireadh.

Ba í sin ar ndála fá dheireadh
dul i réidhe38

(vii)	.…Agus ní ar na nithibh saobha san do badh cóir
dhamh féin aire do bheith anois acht ar mhac

Mhuire.

Ar mhac Mháire 6 mhúr Chruachna
charas féile.39

III. Ceangal meadarachta idir deireadh an phróis agus tosach
na véarsaíochta a leanann é:

(viii)	.… amhail is iomchubhaidh d’fhior mo gharma.

Iomdha fa chnoc gcriochruadh gCnodhbha
síothshluagh Samhna. 40

(ix)	.… agus ar aos gacha ceirde agus gach dána.

Do-chuaidh a chlú fós fá Éirinn
mór na grása. 41

“ Cf. Knott, Tadhg Dall i, 247.

37 As RIA 23 C 21, 23 L 32.

38 Ibid.

39 Ibid.

40	Dioghluim Dána, 386.

41	Cf. J. Carney, Poems on the Butlers (Dublin 1945) 26.

[26]
Sa dá shampla thuas is é mo thuairim gur geall le líne ghairid
den snéadhbhairdne na focail ag deireadh na bpíosaí próis faoi
seach. I gcúpla cás níl an macalla meadarachta chomh cruinn
nó chomh soiléir leis na cinn sin:

(x)	... Fear mar Ghuaire.

Teabóid Buitléar, ceann na dáimhe
ar gceann cnuasaigh. 42

Formhór de na gnéithe atá luaite go dtí seo faightear iad go
coitianta sna crosántachtaí ar fad a bhaineann le ré na Gaeilge
Clasaicí agus tá iarsmaí díobh le fail sna dánta a cumadh tar éis
an ama sin. Is féidir linn, dá bhrí sin, glacadh leo mar bhun-
tréithe d’fhoirm na crosántachta; véarsaíocht i meadaracht ar
leith, snéadhbhairdne, briste anseo is ansiúd le píosaí próis, agus
gan aon leanúnachas ábhair idir an dá stíl, ach in ionad an
leanúnachais bíonn ceangal foirme, is é sin ceangal focal nó
ceangal meadarachta.

Samplaí den ‘rosc’

Faighimid cúpla téacs a bhfuil nithe sa bhreis ar na tréithe sin
le fail iontu. Cuirim i gcás i lár píosa próis i gceann de na dánta
tugtar píosa véarsaíochta i meadaracht nach snéadhbhairdne i.
Creidim gurb é atá againn sampla den tseanmheadaracht a
dtugtar rosc uirthi agus gur chuir an file an píosa seo isteach
d’fhonn cuma ársa a chur ar an dán. Deir G. Murphy i dtaobh
meadarachtaí den saghas sin, ‘composed in short lines of almost
identical rhythm with regular alliteration’.43

Freagraíonn an véarsaíocht i lár an phróis sa dán thuasluaite
don méid sin; tá an rithim chéanna agus uaim le fail go rialta i
ngach line, agus is focal tríshiollach é an focal ag deireadh gach
líne:

c. 1575 An crann fige fíneamhna

caoimhthorthach cnuaisiomdha

don fhiodhbhaidh uasail fhailmghéagaigh

ar feadh Éireann iathghlaine.44

Dhá line dhéag ar fad sa phatrún seo atá sa ‘rosc’ seo, seacht
siollaí i naoi gcinn de na línte, ocht siollaí in dhá líne, agus sé
siollaí i líne amháin. Ós rud é nach bhfuil ‘rosc den chineál seo

42 Ibid., 23.

43 Early Irish Metrics, 3.

44 Cf. Poems on the Butlers, 27.

[27]
le fáil i gcrosántachtaí eile ní féidir linn a rá le cinnteacht gur
tréith shainiúil d’fhoirm na crosántachta é agus is é mo thuairim
go raibh an tseanmheadaracht seo á cleachtadh ag an bhfile ar
mhaithe le hársaíocht.

Tá véarsaíocht eile nach snéadhbhairdne í le fáil i gcrosán-
tachtaí Uí Bhruadair. Is é atá sna samplaí sin is dóigh liom ná
rose nua-aoiseach. Go díreach faoi mar atá blas na hársaíochta le
brath ar an rosc tá blas an bhéaloidis le sonrú in iarrachtaí
Uí Bhruadair.

1.	ioná an bulabáisín
do-rín do chillín
Hannraoi Cúisín.46

2.	Leannta í Longaidh
giost go Greallaidh
gan cead coiste

cill da casna;
nó luighe ar lusna
an damháin alla
i ndóigh a bhriste.48

Is deacair aon chiall leanúnach a bhaint as na línte seo agus is é
an fáth leis sin, dar liom, go bhfuil tagairtí iontu do scéalta
áitiúla agus d’eachtraí grinn nach bhfuil ar eolas againn sa lá
atá inniu ann. Tá véarsaíocht den saghas seo nó véarsaíocht
an-chosúil léi le fáil in áiteanna eile sa Ghaeilge. Is í is coitianta
sna caointe traidisiúnta in Éirinn agus in Albain;

Mo ghrá go daingean tú!

lá dá bhfaca thú

ag ceann tí an mhargaidh.47

Is suimiúil, leis, go bhfuil sí i gcuid de na hamhráin óil le Ó
Cearbhalláin, agus nuair a chuir an file Seán de Hóra é féin in
aithne bhain sé leas aisti:

Mise Seán de Hóra
Liobar an lópa ón tuinn .…48

45 Cf. Ó Bruadair, 98.

46 Cf. Ó Bruadair ii, 66.

47 S. Ó Tuama, Caoineadh Airt Ui Laoghaire (Baile Átha Cliath 1961) 33.
Is fiú a bhfuil le rá ag Ó Tuama faoin meadaracht a léamh chomh maith.
48 B. MacCumhghaill, Seán de Hóra (Baile Átha Cliath 1956) 29.

[28]
Is í an mheadaracht seo freisin atá coitianta sna hamhráin luaidhe
i nGaeilge na hAlban.49 I nGaeilge na hÉireann tá sí le fail i
gcluichí do pháistí agus sna cásanna sin is féidir a shamhlú gur
portaireacht, geall leis, atá sa véarsaíocht rithimiuil;

Amáireach an Satharan
beimid ag acharann
Cad a bheig eadarainn
Beig cat is madara .… 50

Rud eile is féidir linn a shamhlú i gcluichí den sort sin go mbeadh
geáitsíocht áirithe nó damhsaíocht ag dul leis an bportaireacht.
Creidim mar sin gur bhain Ó Bruadair leas as meadaracht a
bhí coitianta in imeachtaí pobail agus ag deireadh cuid de na
píosaí próis sna crosántachtaí a chum sé gur thosaigh sé féin nó
an reacaire ag damhsa, ag geáitsíocht nó ag amadántaíocht ar
fud na háite agus na focail seo á rá aige. Tá dealramh leis an
tuairim seo, mar tá cosúlacht mhór ar dhánta Uí Bhruadair gur
i gcóir taispeántais phoiblí a ceapadh iad agus i gceann amháin
acu insíonn sé dúinn gur ag feidhmiú mar chrosán a bhí sé ar
an ócáid sin; agus réitíonn an pictiúr sin den chrosán (Dáibhí Ó
Bruadair) ag damhsa ar fud an tí go maith le fianaise eile i dtaobh
na gcrosán agus a gcuid imeachtaí.

Suimiú

Cuirim síos go hachomair anseo ar na tréithe foirme atá le
sonrú sna dánta a dtugtar crosántachtaí orthu. Bíonn meascán
de véarsaíocht agus pros iontu agus is i gceachtar den dá chineál
snéadhbhairdne a chumtar an véarsaíocht. Ní gnách aon
leanúnachas ábhair a bheith ann idir an dá chineál stíle ach ina
ionad bíonn ceangal focal nó ceangal meadarachta. Chomh fada
agus is féidir a dhéanamh amach ó na samplaí atá scrúdaithe
agam ní bhíonn aon rialtacht nó teorainn le fad na bpíosaí próis.
Tá samplaí fánacha de véarsaíocht nach snéadhbhairdne í ach
ní féidir a rá le cinnteacht go mbaineann siad le tréithe bunaidh
d’fhoirm na crosántachta. Is i ndánta na Gaeilge Clasaicí is mó
agus is iomláine atá na gnéithe thuas le fáil agus maidir leis na
dánta a cumadh tar éis na haimsire sin tá go leor díobh le fáil
lena áiteamh gurb as múnla na crosántachta a tháinig foirm na
ndánta sin.

49  Féach J. L. Campbell agus F. Collinson, Hebridean Folksongs (Oxford
1969).

50  S. Ó Duilearga, Leabhar Sheáin / Chonaill (Baile Átha Cliath 1964) 393.

[29]
CAIBIDIL 2

ÁBHAR NA CROSÁNTACHTA

REACAIREACHT NA CROSÁNTACHTA

Is furasta dúinn litriocht na Gaeilge Clasaicí a léamh, a scrúdú
agus miondealú a dhéanamh ar ghnéithe foirme agus ábhair agus
gan a thuiscint go raibh feidhm eile ar fad léi nuair a cumadh í.
Ní foláir iarracht a dhéanamh ar an saothar a shuiomh i gcomh-
théacs na tréimhse inar cumadh é. Le haghaidh lucht éisteachta
agus lucht féachana a chumtaí dánta agus scéalta na Gaeilge
Clasaicí chun go ndéanfaí iad a aithris os comhair an taoisigh
agus a theaghlaigh.1 Is dócha freisin go raibh traidisiún aith-
riseoireachta i measc na ndaoine ag freagairt do thraidisiún na
cúirte, agus go ndéantaí scéalta agus amhráin a rá i dtithe airneáin,
i dtithe óil, ag tórraimh agus ag bainseacha. Ní móide, ámh, go
mbíodh dhá thraidisiún ann ach gur dhá ghné den traidisiún
céanna na himeachtaí seo i láthair na cúirte agus i measc an
phobail; mar adeir J. Delargy.

The folktale and the folksong as well as the saga and the
verse in dán direach of the literature were never intended by
their authors or by the scribes who copied them to be read
only; their function was to be listened to by an audience,
whether it be in the court of a king, or at the peasants’
fireside, where they were recited (or in the case of dán
direach verse chanted) by the sgélaige or the reacaire. Their
life was on the lips of men and not on the point of a pen
scratching on a vellum page.1 2

Taispeántas poiblí agus aithriseoireacht mar dheasghnáth (i gcás
an dáin dírigh go háirithe) nó mar chaitheamh aimsire chun siamsa
a chur ar fail a bhí sna dánta, sna scéalta agus sna hamhráin a
tháinig anuas chugainn i bhfoirm scríofa.

Sula dtabharfar mionchuntas ar ábhar na ndánta a dtugtar
crosántachtaí orthu is fiú go mór féachaint ar ghné seo na
haithriseoireachta i litríocht na Gaeilge Clasaici. Níl aon chur
síos sa Ghaeilge féin ar aithris na filíochta taobh amuigh de
thagairtí fánacha thall is abhus do cheol na cruite agus don
chomhluadar siamsaíochta i gcúirt an taoisigh. Cuid bhunúsach
de shaol na bhfilí ba ea aithris na filiochta agus dá bhrí sin níor
ghá dóibh míniú a thabhairt uirthi. Is ag brath ar thuairiscí ar

1 Maidir le haithris na filiochta féach Bergin, Irish Bardic Poetry; Knott,
Tadhg Dall i, Réamhrá; J. Carney, The Irish Bardic Poet (Dublin 1967).

2 J. Delargy, The Gaelic Story-Teller (athchló Chicago 1969) 32.

[30]
nósanna Gaelacha a thug cuairteoirí agus daoine eile nach raibh
aon dlúthbhaint acu leis an seanshaol Gaelach atáimid chun eolas
i dtaobh na bhfilí agus a gceirde a thabhairt dúinn. I dtaca le
haithris na filíochta is é an cuntas is iomláine atá againn an
ceann a scríobh cuairteoir Sasanach darbh ainm Smyth ag deir-
eadh an 16ú haois. Tá sé ag cur síos ar an bhféasta tar éis don
taoiseach filleadh ó eachtra cogaidh nó creiche:

Now comes the rhymer that made the rhyme with his rakry
(reacaire, reciter). The ‘rakry’ is he that shall utter the rhyme,
and the rhymer himself sits by with the captain very proudly.
He brings also his harper, who plays all the while the ‘rakry’
sings the rhyme. Also he has his bard, which is a kind of
foolish fellow .… 3

Is geall le léiriú drámatúil an pictiúr a chuirtear os ár gcomhair
anseo; an file (the rhymer) mar údar agus léiritheoir agus a
bhuíon aisteoirí, an reacaire ag aithris an dáin, an cruitire á
thionlacan le ceol an chláirsigh agus an bard ag pleidhcíocht.

Is fiú cuimhneamh ar an mblas drámatúil seo ar aithris na
filíochta agus sinn ag féachaint ar na crosántachtaí. Tá sé tugtha
faoi deara ag Eleanor Knott agus ag James Carney gur geall le
‘patter’ in amhrán greannmhar an pros ag briseadh isteach ar
véarsaíocht shnasta sna crosántachtaí.4 Creidim go bhfuil cuid
den cheart acu ach tá difríocht an-mhór idir na véarsaí in amhrán
greannmhar agus an fhilíocht mholta i véarsaíocht na crosántachta.
Ní móide go dtuigfeadh an lucht éisteachta véarsaíocht na Gaeilge
Clasaicí agus thabharfadh an pros greannmhar sos dóibh, ach
i gcás na n-amhrán den chineál thuasluaite is é is dóichí go mbeadh
an pros ag cur le greann na véarsaíochta. D’ainneoin na difriochta
seo ní foláir a rá go bhfuil an prós sna crosántachtaí an-chosúil
leis an ‘patter’ ó thaobh ábhair agus stile de. Mar threisiú ar an
tuairim seo is fiú an t-amhrán i bhfoirm chrosántachta a tháinig
anuas go dtí an lá atá inniu ann sa bhéaloideas a chur san áireamh,
is é sin, ‘Seachrán Chearbhaill’.6 I ngach cearn den tír a bhfuil
béaloideas na Gaeilge fós le fail tá leaganacha nó blúirí de
leaganacha de ‘Seachrán Chearbhaill’ le fail. Ní féidir ach a rá,
maidir le formhór na leaganacha seo gan trácht ar an ábhar ar
chor ar bith go gcuireann aithris an phróis an cineál cainte is
‘patter’ ann i gcuimhne dúinn.

*	D. B. Quinn, The Elizabethans and the Irish (New York 1966) 47.

4	Knott, Tadhg Dall i, Ixii; J. Carney, Studies in Irish literature and history
(Dublin 1955) 265.

5 Tá leaganacha den ‘Seachrán’ seo le fáil i lámhscríbhinní déanacha agus
sa bhéaloideas. Cuirim i gcás an leagan breá in M. agus T. Ó Máille, Amhráin
Chlairme Gael (Baile Átha Cliath 1905) 104.

[31]
Ábhar na véarsaíochta

Is leis an véarsaíocht is ceart tosú agus sinn ag scrúdú ábhar
na ndánta atá faoi chaibidil againn. Sa chuid is mó di is beag
ábhar nó foirm stíle nach bhfuil le fáil go coitianta i bhfilíocht na
Gaeilge Clasaicí. Tugann an file gnáthmholadh don taoiseach
sna forimlí stíle agus teanga ba dhlúth agus inneach na filíochta
ar feadh beagnach cúig chéad bliain. Molann sé áilleacht an
taoisigh féin, uaisleacht a theaghlaigh, glaine a ghinealaigh,
crógacht a ghníomhartha, breáthacht a chomhluadair agus a
bhantrachta agus an tréith is tábhachtaí do na filí féin, a ‘oineach’
nó a fhlaithiúlacht do gach éinne den aos dána agus de lucht
siúil na hÉireann.

Is minic a dhéantar tagairt don lucht siúil sna crosántachtaí.
I measc an lucht siúil faighimid aicmí daoine a áireofaí mar
mhionbhaird. Cuirim i gcás na véarsaí seo i ndán amháin;

Tig an t-éinfhear, tig an tromdháimh,
tig an bhuidhean,

tig an mhéirdreach ’s an ógh iodhan,
mór an muirear.

Tig an cearrbhach, tig an t-abhlóir,
tig an t-aoidhe,

tig an fear glais fós ’s an bhráighe,
ní nós naoidhe.

Tig an coigríoch, tig an tíorach,
tig gach duine,

tig an crosán fós ’s an file,
mar thós tuile.6

Scata de dhaoine éagsúla ag teacht go dtí cúirt an taoisigh atá
againn anseo agus in áiteanna eile luaitear ‘geocaigh’, ‘óinmhidí’,
‘baird’, ‘mná siubhail’, agus ‘aos gacha ceirde’.7 Sin liosta cuíosach
iomlán de chomhluadar teagmhasach na cúirte agus go háirithe
de lucht siamsa na cúirte. Is léir ón liosta féin go mbíodh níos
mó de shiamsa ag féastaí ná aithris shollúnta na filíochta molta.
Ach is í an fhilíocht sin a scríobhtaí síos i lámhscríbhinní agus a
tháinig anuas chugainn ar an mbealach sin. De bhrí go bhfuil
tagairtí don lucht siamsa seachas na filí oifigiúla coitianta sna
crosántachtaí agus, is dóigh liom, níos coitianta ná mar atá

6 Dán I, ranna 13-15.

7 Is suntasach go dtugann Thumeysen ‘das fahrende volk’ ar na ‘cerda’,
Heldensage i, 84. Ciallaíonn ‘ceard’ tincéir nó fear siúil i nGaeilge na hAlban.

[32]
siad i bhfiliocht eile den tréimhse chéanna, is é mo thuairim go
raibh baint ar leith ag an modh cumadóireachta sin leis na haicmí
de mhionbhaird. Is deacair an bhaint sin a dhéanamh amach go
cruinn nó go soiléir ach ós rud é go luaitear an ‘crosán’ san
aicme sin creidim go gcaithfeadh scrúdú ar stair na gcrosán níos
mó solais ar an scéal. Déanfar an scrúdú sin sa chéad chaibidil
eile—is leor a rá anois go bhfuil dealramh ar an gcrosántacht gur
leis an lucht siamsa go bunúsach agus go priomha a bhain sí.

RAIMÉIS AGUS CEIRD AN AMADÁIN

Tréith eile nach bhfuil forleathan i bhfilíocht na Gaeilge
Clasaicí is ea an raiméis i gcuid den véarsaíocht, go háirithe i
véarsaíocht a leanann giota den phrós. Is féidir go hiondúil ciall
na bhfocal féin a dhéanamh amach ach ní léir go bhfuil aon chiall
leanúnach sna focail i gcomhthéacs an dáin. Ní foláir a rá nach
bhfuil an tréith seo le fáil ag deireadh gach píosa próis nó fiú i
ngach ceann de na dánta ach tá go leor samplaí ann len a rá go
mbaineann an chaint seo gan chiall leis an gcineál seo cumadóir-
eachta. Seo thíos roinnt samplaí:

(i)	Gabhthar geall ag mnáibh Muile

re cnáimh coire;

ní gnáth ar meisce ó fhíon d’ibhe
an míol muighe;

minic do ligh le fear faire
bean fhir oile;

cuirthear neamhdháil duas ar dhuine,
nó cruas croidhe8.

(ii)	Sliabh Mis i mbláthaigh ag bodach,

bráthair bradach;

Dún trí liag ag snámh go Sligeach
ar chlár cragach.9

(iii)	Minic d’éalaigh bean ar buile

le fear faire,

ní h-áil liom umam mar oire
cumann caile,

annsa fá dhó a ghaol im ghoile
maor Uí Mhaine.10

Is deacair a rá cad tá againn i véarsaí mar seo, liosta de nathanna
gan aon cheangal eatarthu, tagairtí do scéalta nach bhfuil ar

3	Cf. Dioghluim Dána, 384.

8	As RIA 24 L 13, F vi 2, 24 G 24, 23 C 21, 23 C 11, 24 C 21.

10 As an dán céanna.

[33]
eolas againne sa lá inniu, nó raimáis agus doiléire cainte ar
mhaithe le greann. Is féidir gur meascán de na gnéithe sin ar fad
atá againn sa chaint gan chiall sa véarsaíocht agus go réitíonn sin
leis an bpictiúr den fhile ag feidhmiú mar chrosán, nó ag baint
leasa as tréithe an chrosáin sna dánta. Clabhsúr ar ghreann an
phróis, geall leis, atá sa ghliogarnach chainte a leanann é i
véarsaíocht den chineál thuas. Is díol suntais gur minic a bhíonn
an véarsaíocht seo ‘folaithe’ sa phrós sna lámhscríbhinní agus
gurb í an mheadaracht Snéadhbhairdne II a úsáidtear inti i
gcónaí.

Luaitear thuas nach bhfuil ‘ábhar’ atá doiléir d’aon ghnó
forleathan i litriocht na Gaeilge Clasaicí: mar sin féin tá rianta
den tréith seo le sonrú in áiteanna eile taobh amuigh de na
dánta atá faoi chaibidil againn. Tabhair faoi deara an liosta de
nathanna gan aon leanúnachas céille sa rann seo as Measgra
Dánta I:

Ní coimseach coite gan tóin;
truagh a Mhuire, tóir gan arm;
atá scológ i nGleann Gó
nach tabhair muc mhór ar bhanbh.11

Is é a deir an fear eagair i dtaobh véarsaí den saghas sin:

The author, probably in ridicule of a certain would-be poet,
strings together with mock gravity, a number of platitudes.
The short poem (no. 4) that follows is similarly built up, as
is another short poem (not printed here) beginning 'Itear
iasg i mBaile Shac’ (23 A 45 p. 15). In the Scottish Book of
the Dean of Lismore (p. 165 of the Ms.) there is a poem of the
same type; it is ascribed probably wrongly to Gofraidh
Fionn (Ó Dálaigh), and the first quatrain transliterated
would run somewhat as follows:

Do-níthear líonta don líon;
don tsíol do-níthear an lionn;
iomdha troigh as so go Róimh;
is mor na slóigh do bhí ag Fionn.

Similarly Dáiví Ó Bruadair’s ‘Lá Lúnasa spiúnaid lucht
saidhbhreasa’ (I.T. Soc. xi, 70) is deliberately doggeral, full
of obvious truisms or what were meant as such, the writer’s
object in composing it being revealed in the final quatrain:
‘An uair ná cluinim cion ar chéill i nduain,
is guagán gliog dom thuigse an dréacht is dual’. 12

11 T. F. O’Rahilly, Measgra Ddnta i (Dublin and Cork 1927) 3.

12 Ibid., 63.

[34]
D’fhéadfaimis an fhilíocht scigiúil in ‘Pairlement Chloinne
Tomáis’ agus in iarrachtaí eile atá gaolmhar leis an saothar sin a
chur san áireamh chomh maith. Is ar mhaithe le magadh, greann
agus scigaithris a cumadh na hiarrachtaí seo ar fad agus is dóigh
liom gur den traidisiún céanna na véarsaí sna crosántachtaí a
bhfuil ‘deliberate doggeral, full of obvious truisms or of what
were meant as such’ le fail iontu.

Faighimid an doiléire cainte seo sna samplaí den ‘rose’ sna
crosántachtaí a chum Dáibhí Ó Bruadair. Dála cuid den véarsaí-
ocht raiméisiúil atá pléite againn cheana is minic a bhíonn an
véarsaíocht rithimiúil seo le Ó Bruadair ceangailte leis an bprós
agus folaithe ann sna lámhscríbhinní. Do léitheoir an lae inniu
ach go háirithe raiméis amach is amach atá sa chuid is mó den
rannaireacht seo; ní fheiceann sé aon chiall leanúnach inti nó
aon bhaint idir i agus an chuid eile den dán. Cuirim i gcás tar
éis dó tagairt a dhéanamh don ‘Bhéarla Teibí’, canúint speisialta
de chuid na n-aicmi léannta, leanann Ó Bruadair ar aghaidh leis
na línte seo:

Leannta í Longaidh
giost go greallaidh
gan chead coiste
cill dá casna;
nó luighe ar lusna
an damháin alla
i ndóigh a bhriste.13

Dúirt mé i gcaibidil 1 agus mé ag plé véarsaíochta den saghas
seo go raibh dealramh uirthi gur phortaireacht de short a bhí inti
agus gur dhócha gur chuaigh damhsaíocht nó geáitsíocht áirithe
léi. Insíonn Ó Bruadair dúinn sa dán céanna go raibh sé ag
feidhmiú mar chrosán, ‘mise an crosán taibhseach tuisleach’ a
deir sé, agus má dhéanaimid aithris an dáin a shamhlú mar
léiriú drámatúil agus mar thaispeántas poiblí is féidir a shamhlú
freisin go raibh an file ag geáitsiocht agus á thionlacan féin le
portaireacht béil le linn na geáitsíochta sin. Tá dealramh ar na
samplaí de chuid Uí Bhruadair go raibh níos mó ná gliogarnach
chainte i gceist agus go raibh sé ag tagairt do scéalta greannmhara
a bheadh ar eolas ag an lucht féachana agus go raibh sé ag
magadh faoi dhaoine a bhí sa chomhluadar. Ní foláir a rá nach
sa véarsaíocht sin amháin atá an raiméis ghreannmhar ag Ó
Bruadair agus go bhfuil cuid de na tréithe céanna le sonrú sa
snéadhbhairdne aige: 11

11 Cf. Ó Bruadair ii, 66.

[35]
D’ól Ó Cnáimhin crios i gCruachain
uirc is éarla;

ná cuir beann ar bhog-a-dúram,
bod gan Bhéarla.14 

Ní raibh leisce ar bith air í úsáid agus é ag fonóid faoi féin:

Dá bhfaghainn gloine im ghlaic do shúighfinn
ait liom torcach;

táim ón aistear fhuairfliuch, fhada,
guaireach gortach16

Cuireann dánta Uí Bhruadair agus an cuntas ar a iompar féin
iontu ceird na hamadántaíochta go mór i gcuimhne dúinn. An dul
thar fóir maidir le gníomhartha agus le caint, scéalta greannmhara
á n-insint aige, tagairtí magúla don lucht féachana agus gliogarn-
ach gan chiall ag gabháil le geáitsíocht mhímheasartha; fearaistí
an amadáin ar fud an domhain is ea na rudaí sin ar fad. Bíodh
gur den tréimhse tar éis ré na Gaeilge Clasaicí dánta Uí Bhruadair
is é mo thuairim go bhfaighimid iontu miocracasm de na tréithe a
dhealaíonn na crosántachtaí ó fhilíocht eile de chuid na Gaeilge
Clasaicí. Sa chuid is mó de na danta is féidir rianta de na tréithe
sin a thabhairt faoi deara sa véarsaíocht ach is iad na píosaí
próis is mó a léiríonn an ghné shuntasach seo agus a chinntíonn,
dar liom, go raibh ceangal idir an chrosántacht agus an amadán-
taíocht agus a thugann leide dúinn go mb’fhéidir gurbh as an
gceird sin a shíolraigh sí.

Ceangal foirme

Is é an ceangal focal nó meadarachta idir an véarsaíocht agus
an pros an ghné is suaithní ó thaobh foirme de sa chrosántacht.
Ní foláir nó bhí feidhm áirithe ag an modh ceangail seo agus
chun í sin a fháil amach níor mhiste féachaint arís ar aithris na
filíochta i ré na Gaeilge Clasaicí mar léiriú drámatúil. Tar éis
don reacaire roinnt véarsaí molta a rá tugann sé nod do dhuine
eile i bhfoireann an fhile (b’fhéidir don bhard ‘a kind of foolish
fellow’ dar le Smyth) agus insíonn seisean scéal beag greannmhar
agus nuair a thagann sé go dtí deireadh an scéil tugann seisean
nod don reacaire arís. Cén bhaint a bheadh ag an gcrosán leis an
bpictiúr samhlaithe seo? Is dócha go mbeadh an té a d’inseodh
na scéalta á iompar féin ar nós an chrosáin agus ag baint leasa as
feisteas an chrosáin. Nílim a rá gur dóigh liom gurb ionann an

14 Ibid., 64.

15 Ibid., 92.

[36]
crosán agus ‘a kind of foolish fellow’ ba bhard ann. Is tarraingt-
each an tuairim é ach níl go leor fianaise againn chun é a chruthu.
Is suimiúil an rud é mar sin féin gurb é an focal Laidne ‘scurra’
(=a buffoon, jester, especially a professional jester) is minicí a
fhreagraíonn don fhocal ‘crosán’ sa Ghaeilge agus gurb é an
focal céanna a úsáidtear chun an focal ‘barth’ (atá gaolmhar le
‘bard’ ar ndóigh) sa Chomais a mhíniú.16 Déantar tagairt don
‘bhard’ i gceann de na dánta mar ‘bard béilbhrisc buantuitmhe-
ach’17 agus áirítear é i mease ‘geocaigh, gláimhíneadha, bioth-
abhlóireadha, óinmhideadha agus amadáin éigciallaidhe’ in áit
eile.18 Is é is dóichí mar gheall ar an gceangal foirme sa chros-
ántacht gur nod ag beirt aithriseoir é chun a thabhairt le tuiscint
dá chéile agus don lucht éisteachta go rabhadar tagtha go dtí
athrú ábhair agus dá réir sin go raibh modh nua aithriseoireachta
ag tosú.

Ábhar an phróis

I gcúpla cás leantar ar aghaidh le moladh an taoisigh sa phrós
ach is fada fánach na samplaí de sin agus is féidir glacadh leo mar
eisceachtaí. De ghnáth is éagsúil ar fad ábhar an phróis leis an
véarsaíocht roimhe ach uaireanta ag deireadh an phróis ceang-
laíonn an file an t-ábhar nua seo le moladh taoisigh. Cuirim i
gcás, file amháin tar éis dó scéal i dtaobh amadántaíocht Chonaill
Chlogaigh agus é ag faire ar chnoc ar eagla go n-éalódh sé ‘tar
Cruachain siar’ a insint, deir sé i dtaobh na faire sin:

Is cosmhail sin rem cheird féin, ag feitheamh agus ag for-
choimhéad clú Roisteaird Buitléir Mhic an Iarla. Óir
ciamadh amhlaidh nó bheinn agus seacht gcinn orm agus
seacht mbeoil ar gach ceann dibh, agus seacht dteangtha i
ngach béal díbh agus seacht sobhlabhra suadh i ngach
teangaidh, budh doiligh damh teist agus tuarascbháil mhic
Iarla Urmhumhan d’innsin.19

s móide sa chás seo an moladh snasta, an scéal greannmhar a
hinsíodh roimhe. Sin ceann de na samplaí is casta de mholadh an
aoisigh a bheith ag teacht isteach sa phrós. Is indirí go mór an
noladh an chuid is mó den am, mar shampla an file ag rá go
ihfuil an taoiseach éagsúil leis na daoine amaideacha sa scéal
gus is minic freisin nach bhfaightear tagairt dá laghad don
aoiseach atá á mholadh sa véarsaíocht.

16 Pléitear an focal ‘crosán’ agus focail eile a bhaineann le hábhar sa chéad
chaibidil eile.

17 British Museum Add. Ms. 29614; RIA 23 E 14,23 N 15, 23 E 16, 24 M 4,
4 B 8; T.C.D. H 67.

18 Féach nóta 9, prós ii.	19 Cf. Poems on the Butlers, 2.

[37]
Scéalta ‘liteartha’ is ea cuid de na scéalta sa phrós; is é sin go
bhfuil siad liteartha sa mhéid go raibh leaganacha díobh le fáil
sa Ghaeilge i lámhscríbhinní sular cumadh na crosántachtaí a
bhfuil siad iontu agus go raibh na filí dá réir sin ag tarraingt as
traidisiún an léinn. Insítear an scéal, a bhfuil tagairt déanta dó
thuas, i dtaobh Chonaill Chlogaigh sa bheathaisnéis aisteach de
naomh Cuimín Fota ar a dtugtar ‘Imtheachta na nÓinmhideadh’.20
I ndánta eile luaitear na scéalta liteartha seo; rí Oirialla agus a
sciath cháiliúil, Dubhghiolla; 21 Naomh Pádraig ag beannú na
Mumhan;22 Lughaidh Lámha agus Béinne Brit;23 Leigheas cos
mhic Eochaidh le Cathal Ó Céin .i. an ceithearnach caoilriabh-
ach;24 Colam Cille agus Baodán;26 an Giolla Deacair;26 agus
Ceann Biorraide ag fáil bháis.27 Léirítear tréith amháin sna
carachtair sa chuid is mó de na scéalta seo .i. iompar amaideach
éigin a thug orthu rudaí áiféiseacha gan chiall a dhéanamh.
B’amaideach an rud é ag Conall Clogach bheith ag caitheamh a
chuid ama ag faire ar chnoc ar eagla go n-éalódh sé; dá n-éalódh
féin ní fhéadfadh sé puinn a dhéanamh! Is áiféiseach an pictiúr
dó an bata ina dhóid agus é ag bualadh an chnoic ó am go chéile.
Agus Ceann Biorraide ag fáil bháis nuair a rinne sé iarracht ar
chorp Chonchubhair Mhic Neasa a iompar ar a dhroim ó
láthair an chatha go hEamhain Macha, ‘i ndóigh go bhfuigh-
bheadh ríoghacht Uladh dá chionn.’ Is áiféiseach freisin an
pictiur a thugann Dáibhí Ó Bruadair dúinn den Ghiolla Deacair:

Agus an Giolla Deacair marcach is measa dár móradh i
bhfiannaigheacht .i. marcach, meata, miothapa, mall, meirt-
neach, milaochais, dúr, diomdhach, draganta, airceach,
íotmhar, aimhirseach, agus do bhí arracht uathmhar,
anchumtha eich aige nach rug aon bhonn ar a haghaidh
riamh in am éachta na áthais ó thosach domhain go Díseart
Diarmada.27a

Is é atá againn sa chuntas thuas ar an nGiolla Deacair scig-
aithris ar na cuntais ar laochra i scéalta rómánsaíochta. Mí-laoch
is ea an Giolla Deacair agus tá a thréithe contrártha ar fad leis
na tréithe a mbeifi ag súil leo i laoch agus is díol magaidh é ar an

30 An leagan den scéal in RIA B IV 1 scrúdaithe agam. Feach freisin,
S. Ó Coileáin, ‘The structure of a literary cycle’, Ériu xxv (Dublin 1974) 88.
31 Féach thios Caibidil 6, Téacsanna, Dán 2, prós i.

32 As an dán atá luaite i nóta 17 thuas, prós i.

23 Cf. Ó Bruadair i, 94.

24 Ibid., 102.

25 Ibid., 106.	25 Cf. 6 Bruadair ii, 76.

27 Ibid., 88.	37aIbid., 76.

[38]
ábhar sin. Gníomhartha amaideacha agus tréithe tuatacha is
mó atá léirithe sna scéalta liteartha seo taobh amuigh de roinnt
eisceachtaí. Feicfimid amach anseo go bhfuil sé sin ag réiteach
go maith leis an ábhar neamhliteartha agus nach móide dá bhrí
sin go raibh na filí ag iarraidh bheith léannta in aon chor ach gur
tharla ábhar na scéalta liteartha a bheith oiriúnach don phrós sa
chrosántacht.

Gné eile de thraidisiún an léinn is ea nithe eile a fhaightear
thall is abhus sna píosaí próis, is é sin na tagairtí gairmiúla do
cheird na filíochta agus na giotaí dinnsheanchais agus seanchais
áitiúil i gcuid de na dánta. I ndán amháin déanann an file tagairt
do ‘ainbhreath’ na bhfilí agus iad ag iarraidh an iomarca ar rithe
na hÉireann, rud amaideach, dar leis, nár cheart dóibh a dhéan-
amh.28 Éiríonn leis beart amaideach na bhfilí a chasadh agus a
thaoiseach féin a mholadh nuair a deireann sé go bhféadfadh
seisean riaradh ar riachtanais fhilí uile na hÉireann dá mhéid iad.
Maidir leis an dinnsheanchas agus an seanchas áitiúil is gnách go
dtugann siad seans don fhile scéal a insint nó tagairt a dhéanamh
d’áiteanna nó do dhaoine a bheadh ar eolas ag an lucht féachana.
Tóg mar shampla an piosa seo; ‘Agus an Doladh, baile beag i
n-Urmhumhain eisean, agus cailleacha dubha ghnáthaigheas
bheith ann agus sagart a deir Aifreann gach Domhnach do na
cailleacha sin agus is maith béascna an bhaile bhig sin.’29 Ní
fios dúinn cén fáth ar tharraing sé isteach an piosa sin. An raibh
scéal mar gheall ar na ‘cailleacha’ agus an sagart ar eolas ag an
lucht féachana ionas go mba leor an nod a thabhairt dóibh? An
ar mhaithe le heolas a d’inis sé i dtaobh nósanna an bhaile bhig
sin dóibh? Cibé ar bith an bhfuil sé ag tagairt do scéal nó nach
bhfuil tá sé le réasún a cheapadh go mbeadh eolas i dtaobh
áiteanna agus i dtaobh na nósanna agus na dtraidisiún a bhain leo
ag caomhnóirí an tseanléinn, ag na fill. Dá bhri sin is féidir linn
na tréithe seo a áireamh leis na scéalta ‘liteartha’ sna píosaí próis.

Ní hiad na scéalta léannta nó na tagairtí gairmiúla is flúirsí sna
dánta atá scrúdaithe agam. Is líonmhaire go mór scéalta a bhfuil
an amadántaiocht léirithe iontu agus bias an bhéaloidis le brath
orthu. Léiriú de ghnéithe den amadántaíocht atá tugtha faoi
deara cheana againn i gcuid den véarsaíocht agus i bhformhór na
scéalta ‘liteartha’ atá luaite againn thuas. Ni nach iontach mar
sin iad a bheith le sonrú go flúirseach sna scéalta ‘neamhliteartha’
seo, scéalta den chineál a fhaightear ar fud an domhain ag léiriú
iompair amaidigh agus easpa céille. I dtri cinn de na dánta
insitear mar gheall ar na luchóga agus iad ag iarraidh cloigin a
chur faoi bhráid an chait, ‘a bhfioreascaraid’, chun go gcloisfidis

33 Cf. Poems on the Butlers, 23

39 Knott, Tadhg Dall i, 247.

[39]


ag teacht é; i ndán eile faighimid cuntas ar an mbean a fuiar bás
ar thórramh a céile toisc gur ith sí an iomarca; sagairt gan Laidin,
na bráithre a bhris an Carghas trí thaisme, seachrán an fhile,
daoine santacha, eachtraí a bhaineann le hamadáin cháilíula agus
a lán eile is ábhar do scéalta eile. Ní gá ach sracfhéachaint a
thabhairt ar an liosta sin chun go meabhródh sé ábhar aithris-
eoireachta an amadáin oifigiúil i dtiortha agus i dteangacha
éagsúla dúinn.

Is féidir a fheiscint go rachadh aisteoireacht, nó an t-iompar
mímheasartha is béas d’amadáin, le hinsint na scéalta agus go
ndéanfaí magadh faoin lucht féachana uaireanta ar mhaithe le
greann. Greann garbh is ea greann an amadáin, nach bhfuil
trua dá laghad aige don ábhar grinn. Deir Enid Welsford agus i
ag trácht ar an gcineál grinn a chleachtaiodh amadáin.

In the first place there is that ‘sudden glory at the sight of
an inferior’ which Hobbes most characteristically and I
think most falsely believed to be the mainspring of all
láughter. Since these stories are told for the delight, their
heroes have to be represented as incredibly foolish and naive,
quite incapable of foresight or prudence, or of understanding
anything more than the most literal meaning of the words
that are spoken to them; for only so could any appreciable
contrast be drawn between the stupid buffoon and his not
very sophisticated audience.30

Is tábhachtach an tagairt sin don lucht éisteachta gan a bheith
ró-thuisceanach nó ró-léannta. Is furasta dearmad a dhéanamh
de sin agus sinn ag plé le filíocht shnasta na Gaeilge Clasaicí.
Mar a dúirt mé roimhe seo ní móide gur thuig an chuid is mó den
lucht éisteachta an fhiliocht mholta ach bhainfidís an-taitneamh
as garbhghreann na scéalta simplí. Ar dhrochthréithe na gcar-
achtar a chuirtear an bhéim sna scéalta, ar a dtuatachas, ar a
suarachas, ar a n-iompar migheanmnaí agus ar na rudaí áiféis-
eacha a deireann siad, chun an chontrárthacht idir iad agus an
lucht éisteachta a dhéanamh soiléir. Is féidir linn na tréithe sin
go léir a shamhlú le formhór na scéalta sna crosántachtal.

Maidir leis na scéalta seo nach scéalta liteartha nó tagairtí
léannta iad is dócha gurb iad an cineál mionseanchais iad a
bheadh le cloisteáil i gcúirt an taoisigh agus b’fhéidir go bhfuil
rian d’ imeachtaí agus de chaitheamh aimsire na hisealaicme iontu.
Is annamh, dáiríre, a luaitear na gnáthdhaoine nó an isealaicme i
litríocht na Gaeilge Clasaici ach nuair is mian leis an bhfile
dímheas a chaitheamh orthu. Bíodh go bhfuil scoilt ghlan idir

30 E. Welsford, The Fool, his social and literary history (London 1935) 50.

[40]
na haicmí de réir na litriochta a tháinig anuas chugainn, ní foláir
nó bhí teagmháil de shaghas éigin eatarthu, idir na mionbhaird
agus ‘aos ealadhna Éireann’ go háirithe. Léiríonn an sliocht thíos
as ceann de na dánta an aithne a bhí ag file amháin ar an gcos-
mhuintir agus ar a slí mhaireachtála. Tá sé ag déanamh compar-
áide idir an daoscarshlua agus na huaisle atá á moladh aige; deir
sé nach mó meanma na n-uasal ag féasta:

ioná meanma agus móraigneadh mo mhuintire-se, an uair
shuidhid ina mbothógaibh cromlúbánacha creatlomnochta
ag comhól ar a chéile dá gcoidhinibh béalfhliucha bláithche
agus dá dtobánaibh mórchluasacha meidhgbhrodarnadha
agus éistíd ré h-agallamh agus ré hallghlór a n-ainmhinteadh
n-éigciallaidhe ’na n-uirthimcheall agus gach aon acu ag
tabhairt aithne go hainmhidhe seach aroile; agus éirgheas
a bhfonn agus a bhfíoraigneadh lena bhfraisghéimnigh sin
agus tógbhaid coimhshéis crónáin ina gcoinne.31

Is díol suntais anseo go ligeann an file air gur den ísealaicme é
féin agus déanann sé amhlaidh, is dócha, chun an chontrárthacht
idir na haicmí a dhéanamh níos greannmhaire fós. Agus é ag
caint i dtaobh an lucht scéalaíochta in Éirinn anallód aithníonn
J. Delargy dhá chineál:

Such travelling story-tellers there have been in Ireland for
many centuries. In the early literature they belong to the
class described as aes imtheachta nó taistil sliged who
thronged the roads of Ireland, and whose function in the
life of the ordinary people was identical with the tromdhámh
or literary-hostings of the filí, singers, musicians and story-
tellers in their visitations of the homes of the great. For
side by side with the learned professional-aristocratic-
literary class who recited the tales enumerated in the saga-
lists to their high-born patrons, there has been from an early
time existing amongst the ordinary people a body of tradition
and tradition bearers and reciters of tales and popular
poetry. To assume that interest in literature was confined to
a small upper-class literary circle is quite unwarranted.32

Faoi mar a bhíodh an dá aicme thuasluaite taobh le taobh tá
sé ag luí le réasún go mbíodh teagmháil eatarthu, is é sin le rá
go mbíodh na filí eolach ar an gcineál siamsa agus ar imeachtai eile
de chuid na haicme foliteartha. Ní fheicimid toradh na teag-

31 Cf. Dioghluim Dána, 384.

’* Gaelic Story-teller, 26.

[41]
mhála sa chuid is mó de litríocht na Gaeilge Clasaicí; tá sé ceilte
orainn d’aon ghnó toisc gur litríocht uasal agus litríocht chúirte
a bhí inti. Ach is é mo thuairim go bhfuil rian den teagmháil le
fáil againn i gcuid de na scéalta sa phrós. Is díol spéise go bhfaigh-
imid scéalta den chineál céanna fós sa bhéaloideas sa lá atá
inniu ann.

Léiríonn na dánta sna scéalta sin gné den seanshaol Gaelach
atá ceilte orainn sa chuid is mó de litríocht na Gaeilge Clasaicí,
is é sin na himeachtaí laethúla i gcúirt an taoisigh, go háirithe an
cineál siamsa a bhíodh inti. Ag móradh saol na n-uasal atá na
dánta a tháinig anuas chugainn:

the verse which illustrated family greatness was carefully
preserved; piety insured the survival of a great mass of
religious poetry; verse which was merely emotional or
personal was left to chance, and that such compositions have
come down to us even in a small quantity is due to the rare
taste of a few individuals. And so in the extant manuscript
encomium occupies a disproportionately large place.33

Agus is dócha gur trí mheán an bhéaloidis amháin a thiocfadh
scéalta den chineál atá sna crosántachtaí anuas chugainn murach
go bhfuil siad ceangailte ansin leis na gnáthmhodhanna molta. Sna
dánta molta feicimid an léiriú de chrógacht, uaisleacht, agus
flaithiúlacht an taoisigh agus faighimid spléachadh ar an saol bar-
bartha a bhí taobh thiar de na cáilíochtaí sin, saol an chogaidh
áitiúil agus na táinchreiche. Is annamh a dhéantar tagairt áirithe
d’imeachtaí inmheánacha na cúirte (más ceart cúirt a thabhairt ar
áit chónaithe an taoisigh). Dúirt mé cheana nár mhóide gur thuig
mórán den lucht éisteachta seachas na fílí féin an chaint diamhair
i ndánta na Gaeilge Clasaici. Is i gcomhluadar neamhintleachtúil
den saghas sin a thagann amadáin chun tosaigh agus a chothaitear
a n-iarrachtai chun siamsa a chur ar fail. Deir Enid Welsford agus
Í ag caint mar gheall ar an ábhar seo:

Buffoons can only flourish, jest-books can only be written
in a society where the general level of sensitiveness and
sympathy is not very high .…

It is not only gratifying the sense of superiority and foster-
ing the delusion of freedom that the jest-books provoke the
laughter of simple people. The anecdotes that I have selected
give no idea of the sheer brutality and physical nastiness of
many of the buffoon stories.34

33 Knott, Tadhg Dall i, xxxvi.

“ The Fool. 41.

[42]
‘Buffoon stories’ atá i bhformhór de na scéalta sna píosaí próis
sna crosántachtaí agus is féidir linn a bheagán nó a mhórán de na
rudaí a deir Miss Welsford a chur i leith na scéalta sin.

Luann Enid Welsford ‘jest-books’ nó cnuasaigh de scéalta á
n-úsáid ag amadáin. Ní bheifí ag súil go mbeadh a leithéidí scríofa
síos sa Ghaeilge ar an ábhar gur thraidisiún béil é traidisiún na
foghlama in Éirinn. Is é is dóichí maidir leis na cnuasaigh de
scéalta sa Bhéarla agus i dteangacha eile na hEorpa gurbh as
traidisiún béil a cuireadh le chéile iad. Ní chuirtí i nduanairí na
Gaeilge ach an litríocht uasal; dánta molta, scéalta iomráiteacha,
filíocht chráifeach agus corrdhán a thaitin le taoiseach éigin nó
leis an scríobhaí féin. Ar aon nós gan traidisiún na foghlama a
thabhairt san áireamh ar chor ar bith bheadh cnuasach de scéalta
beaga greannmhara nó d’eachtraí grinn a bhféadfaí scéalta a
chumadh ina dtaobh ró-shuarach, ró-uiríseal le go gcuirfí isteach
i nduanaire uasal é. Is féidir linn a áiteamh go bhfuil cnuasaigh de
scéalta greannmhara sna crosántachtaí féin agus dá bhrí sin gur
cineál ‘jest-books’ iad. Agus b’fhéidir, áfach, gur baineadh leas
astu ar an modh sin; mar threisiú ar an tuairim seo faighimid an
scéal céanna, scéal na luchóg, i dtrí cinn de dhánta. Mar sin féin
ní hionann aidhm agus feidhm na scéalta cnuasaithe sna crosán-
tachtaí agus aidhm agus feidhm na scéalta sna ‘jest-books’.
Murach iad a bheith nasctha leis an bhfilíocht mholta is beag
díobh a bheadh ar fáil againn inniu taobh amuigh den bhéaloideas.

Dánta adhmholta tríd is tríd is ea na crosántachtaí a cumadh
i ré na Gaeilge Clasaicí agus níl aon fhianaise sna dánta gurbh ar
ócáidí áirithe a cumadh iad. Is é sin bíodh go bhfuil gnásanna na
filíochta molta lán d’áibhéil agus de chur-i-gcéill ní deirtear linn
mar gheall ar aon cheann díobh gur le haghaidh ceiliúradh pósta,
caoineadh báis nó comóradh cathréime a cumadh é. Dá mbeimis
i dtaobh le dánta na Gaeilge Clasaicí d’fhéadfaimis a rá nach
dánta ócáidiúla iad na crosántachtaí ach tá claonta i ndánta a
cumadh sa 17ú haois a thugann orainn athbhreithniú a dhéanamh
ar an tuairim sin agus fianaise na ndánta sin a thabhairt san
áireamh. Dánta ag comóradh póstaí is ea 3 cinn agus lena
gcois tá an traidisiún sa bhéaloideas gur ag bainis a chum
Cearbhall Ó Dálaigh an chrosántacht ‘Seachrán Chearbhaill’.

Dánta pósta

Is é an ceann is luaithe de na crosántachtaí pósta seo dán le
Toirdhealbhach Ó Conchubhair (fl. c. 1640) ag comóradh pósadh
Dhomhnaill Mhic Aonghasa. Sa dán tugann an file comhairle do
Dhomhnall, á mholadh dó gan a bheith faillíoch san obair atá
roimhe, ‘go gcuire tú mac sa mbromaigh/na déana codail’.35

35 C. Mhág Craith, ‘Toirdhealbhach Ó Conchubhair, in Father Luke
Wadding Commemorative volume (Dublin 1957) 418.
Agus sa chéad phíosa próis tá cuntas, ar geall le cur síos ar ghnás
torthúlachta é:

na léig scís, fossadh nó comhnaidhe dhi a Dhomhnaill óig
mhic an tighearna ó Ráth na mBraoilleán nó go gcuire
Sorcha i riocht cloinne ria maidin; go dtiocfaidh a dear-
bhráthair .i. Coronéal Rughraidhe ruadh ramhar riabhach,
Mag Uidhir do ghabháil dá bhasaibh agus dá bhailc-
chragaibh ar a chéile os cionn a cuirp nó fós go dtí Róise Ní
Néill .i. beantighearna Innse Ceithleann do chaoineadh agus
do chomhghol na toirnéise sin.36

Tá an tAth. C. Mhág Craith den tuairim gur gnás caointe é seo,
ach is deacair an tuairim sin a réiteach le sprid agus le hábhar an
dáin. I dteannta an ghnáis seo is suntasach go bhfuil cuid mhaith
den chaint atá ag plé le cúrsaí grá sa dán débhríoch agus gáirsiúil.
Ó aimsir na véarsaí feiscinneacha sa Laidin, anuas go dtí nósanna
tuaithe ag postal go dtí le déanaí ach go háirithe bhaintí leis
as caint gháirsiúil gharbh chun ádh agus torthúlacht a bhronnadh
ar lánúna. Is é is dóichí gur chun a ráite ag an mbainis a cumadh
an dán seo chun siamsa a chur ar fáil agus ag an am céanna chun
ádh a bhronnadh ar Dhomhnall agus a nuachar.

Is dócha go raibh an aidhm chéanna leis na dánta pósta le
Dáibhí Ó Bruadair.37 Tugann sé ‘cluain’ ar an dá cheann agus is
léir gurbh é an chiall a bhain sé féin as sin, saghas ortha draiochta
a bhronnfadh ádh ar na lánúna. Cosúil le Toirdhealbhach Ó
Conchubhair tuigeann sé gurb é an dualgas atá air comhairle a
thabhairt do na daoine atá le pósadh, comhairle ina mbaineann
sé leas as caint gháirsiúil débhríoch:

(i)	Cleas Con gCuIainn an Ghaoi Bhulga

na mbeart lonnbhaoth,

a rian sa gcríchse ni cneadh mharbhthach
ó chear Connlaoch

D’fhág de bhuadhaibh éigin aire
d’éis a ghona,

gurb é féin, i diaidh a liosta
liaigh is sona.38

(ii)	As do stócach ná déin uabhar,

an ré h-aimsir,

iomdha craobh i gcoill gan ubhla,
maill is aimsigh.39

36 Ibid., 419.	37 Cf. Ó Bruadair i, 88 agus ii.

38 Cf. Ó Bruadair i, 102.	39 Cf. Ó Bruadair ii, 74.

[44]
Ag cur go mór leis an ngreann sna dánta atá an bias drámatúil
atá orthu agus an file ag ligean air féin go gcaithfeadh seisean
bheith páirteach sa phósadh féin chun go mbeadh sé rathúil agus
dlistineach. Cuireann sé seo ar fad an pósadh bréige áiféiseach
sna rincí agus sna drámaí tíre ar fud an domhain i gcuimhne
dúinn.40

(i)	Píosaim, pósaim iad re a-roile41

(ii)	Mise chuireas iodhna os iomad

ríoghna ó Rachluinn,
ag déanamh daoine d’aithle a gcoda
aithne is acfuinn.

Tar tuinn tánag ag bord curaigh
mar short sagairt,
le fail phósta ón ngriollsa chugaibh
liomsa labhairt.42

(iii)	Sagart súgach mé gan Laidin

lé ni bhroicim,

ní bhfuil im phortús puinn don tsaltair,
luim a loitim.

Cuirim óigbhean uasal umhal
suas go socair,

lena céile do luighe ar leabaidh

ní buidhe an tsopghail43

Le cois véarsaí den saghas seo, sa cheangal ar cheann de na
dánta cuireann sé in iúl gurb é an dualgas atá air agus é ag feidh-
miú mar chrosán, nó ‘mar short sagairt’:

d’ualach orm a gcrosa ar gach tubaist i n-am

gan fuath, gan formad, cothrom go gcongbhaid cuing.44

Is é sin gurb é aidhm na ‘cluana’ atá cumtha aige an lánúin a
bheannú agus a chosaint ón mí-ádh.

40	Maidir le forás na drámaíochta seo féach A. Nicoll, Masks. Mimes and
Miracles (New York 1931).

41	Cf. Ó Bruadair ii, 60.

42 Ibid., 68.

43 Ibid., 70.

44 Ibid., 94.

45 Leagan an-bhreá den ‘Seachrán’ agus den scéal a ghabhann leis in S.
agus D. Ó Cróinín, Scéalaíocht Amhlaoibh / Luinse (Béaloideas xxxv-vi)
(Dublin 1971) 303-19.

[45]
Is beag i ndáiríre a chuireann an t-amhrán ‘Seachrán Chear-
bhaill’ leis an bhíianaise i dtaobh crosántachtaí mar dhánta
pósta.45 Sa scéal a théann leis an amhrán insitear go raibh dúil
mhór ag Cearbhall in Eleanóir inion an ridire Chaomhánaigh
agus nuair a rinneadh cleamhnas idir i agus fear eile gur chuaigh
Cearbhall i mbréigriocht mar bhacach go dti an bhainis. Is
cosúil go mbíodh an nós ann bacaigh agus a leithéidí a ligean
isteach go dtí bainseacha mar chomhartha flaithiúlachta. Cibé
scéal é, nuair a fuair Cearbhall isteach i dteach na bainise thos-
aigh sé ag amadántaíocht agus ag amhránaíocht i slí nár thuig
éinne é ach Eleanóir amháin agus deirtear gur mheall sé i chun
éalú ina theannta leis an amhrán ‘Seachrán Chearbhaill’. Cosúil
leis na dánta pósta eile ar crosántachtaí iad tá an t-amhrán lán
de gháirsiúlacht agus de thagairtí débhríocha do chúrsaí grá.

Trí dhán pósta agus amhrán a deirtear a cumadh ag bainis,
agus caint gháirsiúil ag roinnt leo ar fad. Is beag an fhianaise an
méid sin i gcomparáid leis an raidhse dánta sa Ghaeilge Chlas-
aiceach i bhfoirm na crosántachta. An féidir a áiteamh in aon
chor go léiríonn siad gné d’ábhar na crosántachta atá folaithe i
ndánta na Gaeilge Clasaicí? Is dóigh liom go bhfuil forbairt le
feiceáil sna dánta déanacha seo ar an gclaonadh chun na gáirsiú-
lachta atá le sonrú i scéalta agus i dtagairtí sna dánta eile. Sa
17ú haois áfach, tháinig nósanna na ndaoine, a coinníodh siar le
blianta móra fada, isteach sa litríocht agus rinneadh cumasc de
na sruthanna liteartha agus foliteartha. Is féidir dá bhrí sin go
raibh na filí a chum na dánta pósta seo sa 17ú haois ag tarraingt
as traidisiún foliteartha i dtaobh na crosántachta agus as
imeachtaí a bhain le haicmí siamsóirí ar nós na gcrosán. B’as
féiltí séasúracha a d’íhás imeachtaí bunúsacha na siamsóirí sin
agus ba fhéiltí torthúlachta iad na hócáidí sin go príomha. Ní
mór an difriocht idir imeachtaí deasghnácha ag féiltí págánacha
ar mhaithe le torthúlacht agus aithris orthu ag bainis leis an
aidhm chéanna.

Má scrúdaímid na féiltí sin ar fud an domhain tugaimid faoi
deara dlúthbhaint idir iad agus ceird an amadáin agus forás na
drámaíochta a bhain leis.46 Tá sé seo fíor fiú amháin i gcás na
bhféiltí a mhair ar feadh i bhfad d’ainneoin dímheas na hEaglaise
a bheith orthu. Ar ndóigh nuair a cailleadh bunbhrí na nósanna
a spreag na féiltí is minic a leanadh ar aghaidh leis na nósanna
féin, go háirithe an chuid díobh ba mhó a thaitin le daoine.
Insionn Enid Welsford dúinn i dtaobh chuid de na nósanna seo;

During the first centuries of the Christian era, the Catholic

46 Féach Nicoll, Masks ..., agus J. Frazer, The Golden Bough (London
192S).

[46]
Church waged ceaseless war upon the kalends, which she
regarded as a form of devil-worship leading to inevitable
damnation. But in spite of her efforts, the old pagan rites
not only survived as rustic amusement, they actually
penetrated into the interior of the churches and at length
gave rise to that famous clerical Saturnalia in which mighty
persons were humbled, sacred things profaned, laws relaxed
and ethical ideals reversed, under the leader-ship of a
patriarch, Pope, or Bishop of Fools .…47

Is i an sprid chéanna atá sna dánta pósta sa Ghaeilge ar cros-
ántachtaí iad, go háirithe i ndánta Uí Bhruadair. Scigmhagadh
shúgradh agus dáiríre ar dheasghnáth coiteann an phósta
atá iontu, rud atá i réimse siamsaíochta an amadáin ar fud an
domhain agus atá fós le feiceáil sa phósadh bréige sna rincí agus
sna drámaí tíre agus in imeachtaí na mbuachaillí tuí ag postal
in Éirinn.48

Seachrán

Is geall le focal teicniúil ceann de na focail a úsáidtear i roinnt
áiteanna mar nod ceangail idir an véarsaíocht agus an prós, is é
sin an focal ‘seachrán’. Is é mo thuairim go dtugtar le tuiscint
leis an bhfocal go bhfuil an file ag dul ar ‘seachrán’ ón ngnáth-
véarsaíocht shnasta agus go bhfuil sé ag labhairt faoi ghné eile
sa phrós, faoi ghné an amadáin. San amhrán ‘Seachrán Chear-
bhaill’ tugtar le tuiscint go soiléir i gcuid de na leaganacha go
bhfuil sé roinnte idir filíocht (nó amhránaíocht) agus seachrán
agus gurb iad na scéalta scigiúla sa phrós an seachrán. Is iomaí
ciall eile leis an bhfocal a léiríonn gnéithe den amadántaíocht sa
chrosántacht. Is beart amaideach ag file imeacht ó thaoiseach
agus a bheith ar feadh i bhfad ar seachrán uaidh; seachrán
intinne is ea iompar míchéatach amaideach ag duine ar bith.
Tabhair faoi deara an tslí ar bhain file amháin leas as a sheachrán
féin óna thaoiseach chun scéal greannmhar mar gheall air féin a
insint:

Ann sin d’airgheas mo sheachrán slighe agus mo bhuaidh-
readh conaire. Filleam romham sa ród choimhréidh i
ngach ndíreach tré an Mhidhe mhínálainn go Cnoc na
nGiall agus go Ráth na Rioghraidh ris a ráittear Teamhair,
go dtarla ar ghairdín an Ghaill ghruama mé; do mheasas
gur mhaith an áit oireachta agus chomhnaidhe dhamh féin
an áit sin, tar éis mh’aistir agus mo mhórshiubhail.49

47 Welsford, The Fool. 10.

48 Féach A. Gailey, Irish Folk Drama (Cork 1969) agus A. Brody, The
English Mummers and their plays (London 1970).

49 Féach thíos, Caibidil 6, Téacsanna, Dán 2, prós v.

[471


Chuaigh sé isteach agus ba thubaisteach iad na heachtraí a tharla
dó ina dhiaidh sin. Is iontach a mhinicí atá tagairt do sheachrán-
aithe agus ‘d’aos taistil slí’ sna dánta agus is é mo thuairim gur
féidir linn glacadh le téama an tseachráin mar ghné shuntasach
iontu, gné ar tháinig forás nár bheag uirthi sa tionchar a bhí ag
ábhar na crosántachta ar litríocht na Gaeilge.

SuiMIÚ

Freagraíonn ábhar na ndánta do chomharthaí sóirt na foirme
agus faighimid dá réir sin filíocht adhmholta na Gaeilge taobh
ar thaobh le prós ina n-insítear scéalta éadroma a bhfuil blas an
bhéaloidis agus rian na hamadántaíochta ar an gcuid is mó
díobh. Bíodh gurbh iad an lucht léinn, na filí aitheanta, a chum
na dánta seo is dóigh Horn go bhfaighimid iontu cumasc den
sruth liteartha agus den sruth foliteartha. Is mó, de réir deal-
raimh, a tháinig an sruth foliteartha chun tosaigh sa tseachtú
haois déag nuair a chuaigh na bardscoileanna agus a nósanna
coimeádacha i léig. Fágann sin go bhfuil méadú mór sna dánta a
cumadh san aois sin ar an mblas Raibiléiseach is tréith sna
crosántachtaí ar fad, go háirithe sna scéalta a insítear sna piosaí
próis.

[48]
CAIBIDIL 3

AN CROSÁN

Cérbh iad na crosáin? Sna tagairtí atá déanta agam dóibh go
dti seo tá sé ráite agam gur dóigh liom gurbh as bunimeachtaí na
gcrosán, is é sin ‘duan agus oirfideadh’ mar atá siad léirithe sa
scéal ‘Sénadh Saighri’, a d’eascair an meascán de dhá chineál
stile i gcrosántachtaí na Gaeilge Clasaicí. Tagraíodh dóibh
freisin mar mhionbhaird a mbíodh lámh acu i gcúrsaí siamsa i
gcúirt an taoisigh agus dúradh go raibh gnéithe den amadán-
taíocht le sonrú ar na téacsanna, go háirithe ar na scéalta greann-
mhara sa phrós. Is é an aidhm atá leis an gcaibidil seo féachaint
ar an bhfianaise eile atá againn i dtaobh na gcrosán; sanasaíocht
an fhocail ‘crosán’ féin, tagairtí dóibh sa litríocht, iarsmaí sean-
dálaíochta agus nósanna tíre a bhfuil an chosúlacht orthu go
bhfuil a dtraidisiúin gaolmhar le tradisiún na gcrosán.

Fianaise foclóireachta

Is dóigh liom gur ceart tosú leis an fhocal ‘crosán’ féin. Sna
gluaisirí agus i bhfoclóirí is í an fhoirm den fhocal atá le fáil
‘crosán’ (nó ‘crossán’). Nuair a thugtar míniú i mBéarla air
bíonn dhá bhrí leis (a) a small cross, (b) a buffoon.1 Tá sé le fáil
freisin i leaganacha Gaeilge de bheathaisnéisí na naomh agus
is é an focal Laidne is gnáthaí a bhíonn ag freagairt dó ná ‘scurra’
(=a buffoon, a jester, especially a professional jester),2 agus uair
amháin faighimid an focal ‘praeco’ (=a herald, a crier) ag freagairt
dó.3

Is é mo thuairim gurb é an focal Gaeilge ‘cros’ an fréamh-
fhocal ag (a) agus (b) thuas. Tá fadhb eile ansin mar tugtar dhá
bhrí ar ‘cros’ ó aimsir na SeanGhaeilge anall, (i) = cross (ii)
=prohibition. Is dóigh liom gur fobhrí de chuid (i) atá i (ii).
Ó ‘crux’ na Laidne a tháinig an focal ‘cros’ agus is féidir gur thit
sé amach gur tugadh dhá bhrí dó i gceachtar de dhá shlí. Mar
shainchomhartha de chuid na hEaglaise is dócha a tháinig an
focal isteach sa Ghaeilge agus ní móide go raibh sé le fail roimh
theacht na gCríostaithe sa 5ú haois. Do lucht na hEaglaise
sheasadh sé don ghléas ar ar céasadh Íosa agus don chomhartha
láimhe a dhéanaidís mar chuimhne ar an gcéasadh céanna. De
bhrí gur ghné shainiúil de chuid na Críostaíochta an comhartha
sin, bhailigh sé an-chumhacht chuige féin i ndeasghnátha na
hEaglaise agus bhaintí leas as chun daoine a bheannú i gcoitinne,

1	RIA Contribb.

2 W. Smith, Latin-Engllsh Dictionary (revised by J. F. Lockwood, London
1947).

3 Ibid.

[49]
agus a chosaint ón mí-ádh go háirithe. Sa tslí sin chuirtí bac nó
‘prohibition’ ar chumhachtaí an mhí-áidh. Is féidir mar sin gur
leathnaigh an bhrí ‘cros=prohibition’, as úsáid den chineál
thuas de chomhartha na croise mar chosantóir ón mí-ádh. Nó
go simplí go gcuireann géag amháin de chrois bac ar an ngéag eile.
Ní foláir a rá go bhfuil focal eile a tháinig ó ‘crux’ le fail sa tSean-
Ghaeilge, is é sin ‘croch’ agus is é a úsáidtear go minic ag trácht
ar pháis Íosa. Cibé scéal é tá samplaí den fhocal ‘cros’ againn sa
dá chiall thuas atá luath go leor.4 Is é is dóichí a tharla gur
tháinig ‘crux’ isteach sa teanga dhá uair, uair amháin go díreach
ón Laidin i bhfoirmeacha ar nós ‘signum crucis’ agus gurbh é
‘croch’ an leagan Gaeilge a d’fhás as sin. Níos déanaí nuair a
tháinig focail isteach ón mBreatnais faighimid ‘cros’ ag freagairt
do ‘croes’ na Breatnaise. Sin é an fáth, dar liom, go bhfuil dhá
fhocal sa Ghaeilge a tháinig ón bhfocal Laidne ‘crux’.6

Cibé ar bith cén chaoi ar tháinig an focal ‘cros’ isteach sa
Ghaeilge, go díreach ón Laidin nó tríd an mBreatnais, is mar
fhocal Críostúil a tháinig sé. Tuigim nach focal ‘Críostúil’ amach
is amach é ‘crux’ go bunúsach ach faoin am ar tháinig sé isteach
sa Ghaeilge is dócha go raibh sé bunaithe mar shainchomhartha
de chuid na Críostaíochta. Ní dócha go mbíodh aon ghnó
cráifeach ar siúl ag na crosáin; a mhalairt ar fad más iontaofa
tagairtí dóibh a bheidh á bplé agam amach anseo. Cén fáth go
mbeadh an focal ‘Críostúil’ ‘cros’ mar bhun dá dteideal? Tá an
tuairim ag daoine nach ó ‘cros’ a thagann ‘crosán’ in aon chor.
Is fiú an fhianaise a thugann na daoine sin a scrúdú. Cuirim i
gcás an méid a deir M. Ó Séaghdha:

ní dóigh liom mar sin go bhfuil cruthú sásúil ann gur tháinig
Crossán ó ‘cros’. Ach b’fhéidir gur ‘craosán’ an brí ceart
(sic) don bhfocal agus gur tháinig sé ó ‘craos’. Taca don
tuairim go nglaodhtar crosán ar an éan giúrainn Puffin. Tá
an giúrann so cosúil le cealltair daithte sáidhte ar an ngob
míchuibhseach mór atá ar an éan .… Cealltair a chaitheamh
agus béal ar leathadh aige ar chomhdhul leis an aisteoir
Gréagach sa mhime-dráma, i dtreo is go bhfaigheadh an
Crossán labhairt nó canadh trid.6

Leanann Vivian Mercier an teoiric chéanna agus úsáideann sé
í chun an gaol idir na crosáin agus na buachaillí tuí a léiriú.7

4	RIA Contribb.

5 R. Thurneysen, A Grammar of Old Irish (Dublin 1961) 565, 575.

6	M. Ó Séaghdha, ‘Stair an Síle na gig’, Féilscríbhinn Toma (Corcaigh
1947) 51.

7 V. Mercier, The Irish Comic Tradition (Oxford 1962) 59. Déanaim trácht
ar na buachaillí tuí etc. ag deireadh na caibidle seo.

[50]
Baineann sé le hábhar ceart go leor an mime-dráma agus na
buachaillí tui a tharraingt isteach i scéal na gcrosán mar a
fheicfimid amach anseo ach ní chruthaóonn sin gurbh é ‘craos’
ba cheart a bheith sa chéad shiolla den fhocal ‘crosán’. Lena
chois sin is dóigh liom go bhfuil na héanacha measctha ag
M. Ó Séaghdha. Is é an t-éan is ‘crosán’ ann ná an ‘Razorbill’
(Alca torda). ‘Crosán’ nó ‘creasán’ a thugtar air agus creidim
gurb é ‘creasán’ an leagan bunúsach den ainm agus go dtagraionn
sé don chrios bán ar an ngob is comhartha sóirt ag an éan.8
Tugann muintir Chonamara ‘crosán’ ar Árannach mar leasainm
agus is é is dóichí gurb é an t-éan farraige Razorbill is bunús
leis an nós seo. Is tarraingteach an teoiric í ag M. Ó Séaghdha
ar an ábhar go dtagann sí go maith leis an bpictiúr den chrosán
a fhaighimid as fianaise eile. Dá tharraingtí í an teoiric caithfimid
í a chur ar leataobh ar fad ar an ábhar nach bhfuil oiread is
litriú amháin sna samplaí den fhocal ‘crosán’ sa litríocht a
chuirfeadh an défhoghar ‘ao’ nó a bhunús in iúl dúinn. Tá cúpla
tagairt do na crosáin sna dlíthe agus dhealródh sé dá bhrí
sin go raibh an litriú den fhocal, le ‘cros’ mar fhréamh aige le
fáil faoin am ar cuireadh le chéile iad nó faoin am ar scríobhadh
síos den chéad uair iad.9 Tabhair faoi deara freisin ‘crosanachd’ i
nGaeilge na hAlban agus arís gan aon rian den fhocal ‘craos’ ann.
Is fiú a lua freisin go bhfuil an leagan ‘croesan’ sa Bhreatnais ag
freagairt go cruinn do ‘crosán’ na Gaeilge.10 Is é is dóigh liom
go raibh Ó Séaghdha meallta ag ciall an fhocail agus ar a oiriún-
acht ag tagairt do na crosáin agus dá n-imeachtai nuair a scriobh
sé an méid seo: ‘Mar sin is dócha gur éiríodh diaidh ar ndiaidh
as caitheamh an chealltair, nó samhail an bhéil mhóir, chomh
maith leis na gnéithe eile, agus dá bhrí sin nuair d’imthigh an
sain-ghné a thug an ainm Crossán (.i. Craos-án) orthu, gur
amhlaidh a éirigh an ainm féin anachronach agus gur cailleadh
é.’11 Mar atá léirithe agam ní thugann fianaise na teanga aon
tacaíocht don tuairim seo.

Is é mo thuairim nach féidir an tús ‘cros’ a chur ar leataobh
chomh simplí agus a rinne M. Ó Seaghdha agus Vivian Mercier.
Is dócha gurbh é an fáth nár ghlacadar le ‘cros’ ná go raibh ciall
Chríostúil leis nuair a tháinig sé isteach sa Ghaeilge agus sa
mhéid sin go raibh sé deacair é a réiteach le himeachtai neamh-
Chríostúla na gcrosán. Ceann de na tréithe is suntasaí faoi na

9 R. Peterson, G. Maintfort, P. Hollom. A Field Guide to the Birds of Britain
and Europe (London 1954) 173: ‘rather heavy head, short thick neck and
laterally compressed bill, crossed midway by a conspicuous white line’.

9 Féach mar shampla na sleachta ina bhfuil tagairti do na crosáin san
aguisin ag deireadh an leabhair.

10	Geiriadur Prifysgol Cymru X.

11	‘Stair an Sfle na gig’, 54.

[51]
crosáin is ea a n-iompar frith-eaglasta agus dímheas na heaglaise
orthu dá réir.

Tá samplaí eile d’fhocail Laidne a tugadh isteach sa Ghaeilge
agus bunbhrí Chríostúil leo agus ar tháinig athrú céille orthu
ina dhiaidh sin. Ar na focail sin tá ceann amháin a chaitheann solas
ar an athrú a d’fhéadfadh a theacht ar chiall an fhocail ‘cros’, is é
sin ‘séanadh’. Ó ‘signum crucis’ na Laidne a thagann ‘séanadh’
agus tugtar dhá bhrí air i bhfoclóirí: (i)=the act of blessing
(ii)=putting a charm on someone.12 Is é mo thuairim gur dhá
ghné den ghníomh céanna atá againn sna bríonna seo; (i) i
gcóras na Críostaíochta, (ii) i dtraidisiún na draíochta. Is é an
rud a tharla, dar liom, gur lean córas na draiochta ar aghaidh in
Éirinn ar feadh tamaill cuíosach fada tar éis teacht na Críostaí-
ochta.13 Má glacadh go hoifigiúil leis an gcreideamh nua sa 5ú
haois ní móide gur múchadh cumhacht nó imeachtai na ndraoithe
go tobann. Agus fiú amháin nuair a chailleadar a n-áit faoi bhrú
na hEaglaise, tá sé ag luí le réasún gur mhair cuid dá nósanna i
measc na ndaoine ar feadh i bhfad ina dhiaidh sin. Tá sé glactha
ag scoláirí anois go raibh ar lucht na hEaglaise comhréiteach a
dhéanamh agus ligean do na nósanna págánacha ba neamh-
urchóidí leanúint ar aghaidh ar feadh na gcéadta bliain i dtraid-
isiúin na bhfilí.14

Faighimid macallaí de nósanna agus de chumhacht na ndraoithe
sa litríocht anuas go dtí deireadh ré na Gaeilge Clasaicí agus is
dócha go bhfuil iarsmaí den traidisiún sin le sonrú go fóill sa
chreidiúint i sióga agus i bpiseoga. I bhfilíocht na Gaeilge Clasaicí
is minic a bhaintear leas as an ainm ‘draoi’ ag trácht ar fhile.
Thuig na fílí féin gurbh iad oidhrí na ndraoithe iad agus gur
cheart ómós a thabhairt dóibh dá réir. Thuigeadar, leis, an
chreidiúint i gcumas draíochta na haoire agus chothaidís an
chreidiúint sin ar mhaithe leo féin. Cuid d’ealain na filíochta ba
ea an aoir agus is léir go mbíodh sí ina cuid dlistineach d’fhearas
na bhfilí. Lena chois sin bhíodh aicmí de bhaird de réir dealraimh
arbh í an aoir amháin a gcúram, mar shampla ‘an cáinte’ agus
‘an glámh’. Féach a bhfuil le rá ag F. N. Robinson i dtaobh
chúlra draiochta na haoire: ‘The verses used are magic spells,
and the whole procedure belongs in the realm of sorcery.’15 Tá
samplaí de véarsaí den chineál a bhí i gceist ag Robinson sna

12 RIA Contribb.

13 F. le Roux, Les Druides (Paris 1961); T. D. Kendrick, The Druids
(London 1927); N. Chadwick, The Druids (Cardiff 1966); K. Hughes, The
Church in Early Irish Society (London 1966).

14 ‘Les filid irlandais qui practiquaient la divination mais s’abstenaient du
sacrifice ont facilement survecu á la christianisation’. le Roux, 16.

15 F. N. Robinson, Satirists and Enchanters in Early Irish Literature (New
York 1912).

[52]
crosántachtaí, cuirim i gcás an file Feargal óg Mac an Bhaird ag
bagairt ar a phátrún, mura bhfaigheadh sé sásamh.

‘gríosfa mise an tsúil ghlas ghormghlan
is an bhas bhairrghil.’16

I ndán eile deir an file gur féidir leis é féin a chosaint leis ‘na
honchoin seo; Ón agus Ainimh agus Aithis, Gríos agus Glámh
agus Goirtbhriathar’,17 Is é sin le hairm na haoire. Sin cuid den
traidisiún a mhair taobh ar thaobh le traidisiún na hEaglaise, agus
ní hionadh go raibh iomaíocht idir an dá thraidisiún fiú nuair a
cuireadh crot Gaelach ar thraidisiún na hEaglaise. Is é an rud a
tharla i gcásanna den saghas seo nuair a tháinig córas págánach
in achrann leis an gcreideamh nua in áiteanna éagsúla ar fud an
domhain go ndearna caomhnóirí an tseanchreidimh iarracht ar
dhímheas a chaitheamh ar an Eaglais trí mhagadh a dhéanamh
fúithi. Creidim gur ghlac lucht na draíochta le cuid de nósanna
agus d’uirlisí an chreidimh nua in Éirinn chun dul san iomaíocht
leis agus chun magadh a dhéanamh faoi. Is é mo thuairim gur
ceart féachaint ar ‘chros’ mar thús don fhocal ‘crosán’, agus dá
réir sin go mb’fhéidir gur aicme iad na crosáin a bhain le córas
na draíochta nó le himeachtaí frith-eaglasta i measc na dtuatach.18
Is é ba dhóichi de réir na teoirice seo go mbainidís leas as comh-
artha na croise chun ortha nó eascaine a chur ar dhaoine, nó go
ndéantaí an Eaglais a náiriú agus a mhaslú trí leas a bhaint
as an gcrois mar uirlis draíochta. Tá an tuairim seo ag teacht le
fianaise eile sa mhéid go n-insítear i roinnt áiteanna gur thuillea-
dar dimheas na hEaglaise de dheascadh a n-iompair mhimheas-
artha agus toisc gur gheall le deamhna iad. Ní foláir a rá nach
fios cén t-ainm a bhí orthu roimh theacht na hEaglaise agus más
ceart an focal ‘crosán’ a rianadh siar go dti ‘crux’ na Laidne ní
móide gur ‘crosáin’ an t-ainm a bhí orthu roimhe sin.

Ní dóigh liom gur féidir a chinntiú an raibh ainm eile ar an
aicme seo daoine sular tháinig na Críostaithe. Ach is ceart a rá
go raibh foirm na croise le fail san ealaín sa ré réamhChríostúil ní
amháin in Éirinn ach in áiteanna éagsúla ar fud an domhain.
Lena chois sin tagann an fhoirm i gceist i gcuid de na rincí agus
nósanna tire ar dhóigh le scoláirí go bhfuil a mbunús i ndeasgh-
nátha de chuid ré na págántachta agus a bhfuil iarsmaí díobh
fós ar marthain.19 Táim ag cuimhneamh go háirithe ar na damhsaí

16 As R1A 23 C 21, 23 L 32.

17 Dioghluim Dána, 382.

18 Tugtar cuntas an-mhaith ar an gclaonadh seo ar fud an domhain in
Nicoll, Masks....

19 Ibid, agus A. Brody, The English Mummers and their plays (London
1969).

[53]
agus ar na drámaí ina ndéantar foirm na croise le claimhte nó le
bataí agus ina mbíonn an ghnoomhaíocht ar fad ar siúl timpeall na
croise. Ba nádúrtha an rud é do dhream a bhí páirteach in
imeachtaí nó i ndeasghnátha den saghas seo dul san iomaíocht
le lucht na hEaglaise agus béim a chur ar an gcrois, sainghné na
Críostaíochta. B’fhéidir freisin go raibh foirm na croise á húsáid
acu cheana féin in a gcuid imeachtai, rud a ghéarfadh ar an
iomaiocht idir iad agus lucht an chreidimh nua.

Maidir le ‘-án’ ag deireadh an fhocail is dócha gurb é deireadh
an díspeagtha é. Is annamh ‘-án’ mar dheireadh ar fhocail sa
tSeanGhaeilge a thagraíonn do dhaoine agus brí ar bith eile
seachas brí an díspeagtha leis.  roinnt focal leis an deireadh
sin ón bhFraincis níos déanaí tar éis ionradh na Normanach;
cuirim i gcás ‘péasán’ (=fr. paysan) ach is beag iad. Cibé scéal é,
bhi an focal ‘crosán’ sa teanga le tamall maith roimhe sin.

Agus sinn ag féachaint ar an bhfocal ‘crosán’ féin is fiú teoiric
eile a thabhairt san áireamh. I bhfonóta i dtaobh na gcrosán ina
eagrán de Historia Britonum le Nennius (leagan Gaeilge de) deir
J. H. Todd: ‘These were the cross-bearers in religious processions,
who also combined with that occupation the profession, if we
may so call it, of singing satirical poems against those who had
incurred Church censure or were for any other cause obnoxious’.20
Ní deir Todd cá bhfuair sé an t-eolas mar gheall ar na crosáin
a bheith ag iompar croiseanna i ndeasghnátha eaglasta. Is é mo
thuairim go bhfuil an teoiric bunaithe ar aon sampla amháin den
fhocal ‘crosán’ atá ag freagairt don fhocal ‘praeco’ (=herald) a
fhaightear i mbeathaisnéis Naomh Bhreandáin.21 Is é ‘scurra’
(=buffoon) an focal Laidne is gnáthaí a seasann ‘crosán’ dó sna
leaganacha Gaeilge. Más amhlaidh a bhí baint ar bith acu leis an
Eaglais i dtosach chaill na crosáin dea-mheas na hEaglaise go
luath. Mar a fheicfimid amach anseo is mar dheamhna nó mar
aicme pheacúil ag feidhmiú i gcoinne na hEaglaise is minicí atá
siad i gcuid mhaith de na tagairtí dóibh sa litríocht. D’fhéadfadh
‘praeco’ a bheith ag siúl chun tosaigh ag deasghnáth de chuid na
hEaglaise ceart go leor, ach is cosúil gur bhain an ‘praeco’ le hime-
achtai eile seachas imeachtaí na hEaglaise. Bhí a leithéid de
dhuine ann sa Róimh i ré na págántachta agus bhíodh feidh-
meanna éagsúla aige in imeachtaí an chreidimh, an dlí agus i
ndrámaí greannmhara. Is suimiuil an bhaint seo le drámaí
greannmhara mar, de réir dealraimh, bhíodh an ‘scurra’ páirteach
iontu freisin agus is dócha gur daoine den saghas céanna atá i
gceist nuair a thugtar ‘crosán’ ar ‘praeco’ agus ar ‘scurra’. Is é
sin go mbiodh baint ag an gcrosán le dráma nó le siamsa greann-

20 Sliocht 3 san aguisin.

21 Sliocht 8 san aguisin.

[54]
<L 50>
agus a chosaint ón mí-ádh go háirithe. Sa tslí sin chuirtí bac nó
‘prohibition’ ar chumhachtai an mhí-áidh. Is féidir mar sin gur
leathnaigh an bhrí ‘cros=prohibition’, as úsáid den chineál
thuas de chomhartha na croise mar chosantóir ón mí-ádh. Nó
go simplí go gcuireann géag amháin de chrois bac ar an ngéag eile.
Ní foláir a rá go bhfuil focal eile a tháinig ó ‘crux’ le fail sa tSean-
Ghaeilge, is é sin ‘croch’ agus is é a úsáidtear go minic ag trácht
ar pháis fosa. Cibé scéal é tá samplaí den fhocal ‘cros’ againn sa
dá chiall thuas atá luath go leor.4 Is é is dóichí a tharla gur
tháinig ‘crux’ isteach sa teanga dhá uair, uair amháin go díreach
ón Laidin i bhfoirmeacha ar nós ‘signum crucis’ agus gurbh é
‘croch’ an leagan Gaeilge a d’fhás as sin. Níos déanaí nuair a
tháinig focail isteach ón mBreatnais faighimid ‘cros’ ag freagairt
do ‘croes’ na Breatnaise. Sin é an fáth, dar liom, go bhfuil dhá
fhocal sa Ghaeilge a tháinig ón bhfocal Laidne ‘crux’.6

Cibé ar bith cén chaoi ar tháinig an focal ‘cros’ isteach sa
Ghaeilge, go díreach ón Laidin nó tríd an mBreatnais, is mar
fhocal Críostúil a tháinig sé. Tuigim nach focal ‘Críostúil’ amach
is amach é ‘crux’ go bunúsach ach faoin am ar tháinig sé isteach
sa Ghaeilge is dócha go raibh sé bunaithe mar shainchomhartha
de chuid na Críostaíochta. Ní dócha go mbíodh aon ghnó
cráifeach ar siúl ag na crosáin; a mhalairt ar fad más iontaofa
tagairtí dóibh a bheidh á bplé agam amach anseo. Cén fáth go
mbeadh an focal ‘Críostúil’ ‘cros’ mar bhun dá dteideal? Tá an
tuairim ag daoine nach ó ‘cros’ a thagann ‘crosán’ in aon chor.
Is fiú an fhianaise a thugann na daoine sin a scrúdú. Cuirim i
gcás an méid a deir M. Ó Séaghdha:

ní dóigh liom mar sin go bhfuil cruthú sásúil ann gur tháinig
Crossán ó ‘cros’. Ach b’fhéidir gur ‘craosán’ an brí ceart
(sic) don bhfocal agus gur tháinig sé ó ‘craos’. Taca don
tuairim go nglaodhtar crosán ar an éan giúrainn Puffin. Tá
an giúrann so cosúil le cealltair daithte sáidhte ar an ngob
míchuibhseach mór atá ar an éan … Cealltair a chaitheamh
agus béal ar leathadh aige ar chomhdhul leis an aisteoir
Gréagach sa mhime-dráma, i dtreo is go bhfaigheadh an
Crossán labhairt nó canadh trid.6

Leanann Vivian Mercier an teoiric chéanna agus úsáideann sé
I chun an gaol idir na crosáin agus na buachaillí tui a léiriú.7

4	RIA Contribb.

5 R. Thurneysen, A Grammar of Old Irish (Dublin 1961) 565, 575.

6	M. Ó Séaghdha, ‘Stair an Síle na gig’, Féilscríbhinn Toma (Corcaigh
1947) 51.

7 V. Mercier, The Irish Comic Tradition (Oxford 1962) 59. Déanaim trácht
ar na buachaillí tuí etc. ag deireadh na caibidle seo.

[50]
Baineann sé le hábhar ceart go leor an raime-dráma agus na
buachaillí tuí a tharraingt isteach i scéal na gcrosán mar a
fheicfimid amach anseo ach ní chruthaíonn sin gurbh é ‘craos’
ba cheart a bheith sa chéad shiolla den fhocal ‘crosán’. Lena
chois sin is dóigh liom go bhfuil na héanacha measctha ag
M. Ó Séaghdha. Is é an t-éan is ‘crosán’ ann ná an ‘Razorbill’
(Alca torda). ‘Crosán’ nó ‘creasán’ a thugtar air agus creidim
gurb é ‘creasán’ an leagan bunúsach den ainm agus go dtagraíonn
sé don chrios bán ar an ngob is comhartha sóirt ag an éan.8
Tugann muintir Chonamara ‘crosán’ ar Árannach mar leasainm
agus is é is dóichí gurb é an t-éan farraige Razorbill is bunús
leis an nós seo. Is tarraingteach an teoiric í ag M. Ó Séaghdha
ar an ábhar go dtagann sí go maith leis an bpictiúr den chrosán
a fhaighimid as fianaise eile. Dá tharraingtí í an teoiric caithfimid
í a chur ar leataobh ar fad ar an ábhar nach bhfuil oiread is
litriú amháin sna samplaí den fhocal ‘crosán’ sa litríocht a
chuirfeadh an défhoghar ‘ao’ nó a bhunús in iúl dúinn. Tá cúpla
tagairt do na crosáin sna dlíthe agus dhealródh sé dá bhrí
sin go raibh an litriú den fhocal, le ‘cros’ mar fhréamh aige le
fáil faoin am ar cuireadh le chéile iad nó faoin am ar scríobhadh
síos den chéad uair iad.9 Tabhair faoi deara freisin ‘crosanachd’ i
nGaeilge na hAlban agus arís gan aon rian den fhocal ‘craos’ ann.
Is fiú a lua freisin go bhfuil an leagan ‘croesan’ sa Bhreatnais ag
freagairt go cruinn do ‘crosán’ na Gaeilge.10 Is é is dóigh liom
go raibh Ó Séaghdha meallta ag ciall an fhocail agus ar a oiriún-
acht ag tagairt do na crosáin agus dá n-imeachtaí nuair a scríobh
sé an méid seo: ‘Mar sin is dócha gur éiríodh diaidh ar ndiaidh
as caitheamh an chealltair, nó samhail an bhéil mhóir, chomh
maith leis na gnéithe eile, agus dá bhrí sin nuair d’imthigh an
sain-ghné a thug an ainm Crossán (.i. Craos-án) orthu, gur
amhlaidh a éirigh an ainm féin anachronach agus gur cailleadh
é.’11 Mar atá léirithe agam ní thugann fianaise na teanga aon
tacaíocht don tuairim seo.

Is é mo thuairim nach féidir an tús ‘cros’ a chur ar leataobh
chomh simplí agus a rinne M. Ó Seaghdha agus Vivian Mercier.
Is dócha gurbh é an fáth nár ghlacadar le ‘cros’ ná go raibh ciall
Chríostúil leis nuair a tháinig sé isteach sa Ghaeilge agus sa
mhéid sin go raibh sé deacair é a réiteach le himeachtaí neamh-
Chríostúla na gcrosán. Ceann de na tréithe is suntasaí faoi na

' R. Peterson, G. Maintfort, P. Hollom. A Field Guide to the Birds of Britain
and Europe (London 1954) 173: ‘rather heavy head, short thick neck and
laterally compressed bill, crossed midway by a conspicuous white line’.

• Féach mar shampla na sleachta ina bhfuil tagairtí do na crosáin san
aguisín ag deireadh an leabhair.

10	Geiriadur Prifysgol Cymru X.

11	‘Stair an Síle na gig’, 54.

[51]
crosáin is ea a n-iompar frith-eaglasta agus dímheas na heaglaise
orthu dá réir.

Tá samplaí eile d’fhocail Laidne a tugadh isteach sa Ghaeilge
agus bunbhrí Chríostúil leo agus ar tháinig athrú céille orthu
ina dhiaidh sin. Ar na focail sin tá ceann amháin a chaitheann solas
ar an athrú a d’fhéadfadh a theacht ar chiall an fhocail ‘cros’, is é
sin ‘séanadh’. Ó ‘signum crucis’ na Laidne a thagann ‘séanadh’
agus tugtar dhá bhrí air i bhfoclóirí: (i)=the act of blessing
(ii)=putting a charm on someone.12 Is é mo thuairim gur dhá
ghné den ghníomh céanna atá againn sna bríonna seo; (i) i
gcóras na Críostaíochta, (ii) i dtraidisiún na draíochta. Is é an
rud a tharla, dar liom, gur lean córas na draíochta ar aghaidh in
Éirinn ar feadh tamaill cuíosach fada tar éis teacht na Críostaí-
ochta.13 Má glacadh go hoifigiúil leis an gcreideamh nua sa 5ú
haois ní móide gur múchadh cumhacht nó imeachtaí na ndraoithe
go tobann. Agus fiú amháin nuair a chailleadar a n-áit faoi bhrú
na hEaglaise, tá sé ag luí le réasún gur mhair cuid dá nósanna i
measc na ndaoine ar feadh i bhfad ina dhiaidh sin. Tá sé glactha
ag scoláirí anois go raibh ar lucht na hEaglaise comhréiteach a
dhéanamh agus ligean do na nósanna págánacha ba neamh-
urchóidí leanúint ar aghaidh ar feadh na gcéadta bliain i dtraid-
isiúin na bhfilí.14

Faighimid macallaí de nósanna agus de chumhacht na ndraoithe
sa litríocht anuas go dtí deireadh ré na Gaeilge Clasaicí agus is
dócha go bhfuil iarsmaí den traidisiún sin le sonrú go fóill sa
chreidiúint i sióga agus i bpiseoga. I bhfilíocht na Gaeilge Clasaicí
is minic a bhaintear leas as an ainm ‘draoi’ ag trácht ar fhile.
Thuig na fílí féin gurbh iad oidhrí na ndraoithe iad agus gur
cheart ómós a thabhairt dóibh dá réir. Thuigeadar, leis, an
chreidiúint i gcumas draíochta na haoire agus chothaidís an
chreidiúint sin ar mhaithe leo féin. Cuid d’ealain na fhilíochta ba
ea an aoir agus is léir go mbíodh sí ina cuid dlistineach d’fhearas
na bhfilí. Lena chois sin bhíodh aicmí de bhaird de réir dealraimh
arbh í an aoir amháin a gcúram, mar shampla ‘an cáinte’ agus
‘an glámh’. Féach a bhfuil le rá ag F. N. Robinson i dtaobh
chúlra draíochta na haoire: ‘The verses used are magic spells,
and the whole procedure belongs in the realm of sorcery.’15 Tá
samplaí de véarsaí den chineál a bhí i gceist ag Robinson sna

12 RIA Contribb.

13 F. le Roux, Les Druides (Paris 1961); T. D. Kendrick, The Druids
(London 1927); N. Chadwick, The Druids (Cardiff 1966); K. Hughes, The
Church in Early Irish Society (London 1966).

14 ‘Les filid irlandais qui practiquaient la divination mais s’abstenaient du
sacrifice ont facilement survecu á la christianisation’. le Roux, 16.

15  F. N. Robinson, Satirists and Enchanters in Early Irish Literature (New
York 1912).

[52]
crosántachtaí, cuirim i gcás an file Feargal óg Mac an Bhaird ag
bagairt ar a phátrún, mura bhfaigheadh sé sásamh.

‘gríosfa mise an tsúil ghlas ghormghlan
is an bhas bhairrghil.’ 16

I ndán eile deir an file gur féidir leis é féin a chosaint leis ‘na
honchoin seo; Ón agus Ainimh agus Aithis, Gríos agus Glámh
agus Goirtbhriathar’, 17 Is é sin le hairm na haoire. Sin cuid den
traidisiún a mhair taobh ar thaobh le traidisiún na hEaglaise, agus
ní hionadh go raibh iomaíocht idir an dá thraidisiún fiú nuair a
cuireadh crot Gaelach ar thraidisiún na hEaglaise. Is é an rud a
tharla i gcásanna den saghas seo nuair a tháinig córas págánach
in achrann leis an gcreideamh nua in áiteanna éagsúla ar fud an
domhain go ndeama caomhnóirí an tseanchreidimh iarracht ar
dhímheas a chaitheamh ar an Eaglais trí mhagadh a dhéanamh
fúithi. Creidim gur ghlac lucht na draíochta le cuid de nósanna
agus d’uirlisí an chreidimh nua in Éirinn chun dul san iomaíocht
leis agus chun magadh a dhéanamh faoi. Is é mo thuairim gur
ceart féachaint ar ‘chros’ mar thús don fhocal ‘crosán’, agus dá
réir sin go mb’fhéidir gur aicme iad na crosáin a bhain le córas
na draíochta nó le himeachtaí frith-eaglasta i measc na dtuatach.18
Is é ba dhóichi de réir na teoirice seo go mbainidís leas as comh-
artha na croise chun ortha nó eascaine a chur ar dhaoine, nó go
ndéantaí an Eaglais a náiriú agus a mhaslú trí leas a bhaint
as an gcrois mar uirlis draíochta. Tá an tuairim seo ag teacht le
fianaise eile sa mhéid go n-insítear i roinnt áiteanna gur thuillea-
dar dímheas na hEaglaise de dheascadh a n-iompair mhímheas-
artha agus toisc gur gheall le deamhna iad. Ní foláir a rá nach
fios cén t-ainm a bhí orthu roimh theacht na hEaglaise agus más
ceart an focal ‘crosán’ a rianadh siar go dtí ‘crux’ na Laidne ní
móide gur ‘crosáin’ an t-ainm a bhí orthu roimhe sin.

Ní dóigh liom gur féidir a chinntiú an raibh ainm eile ar an
aicme seo daoine sular tháinig na Críostaithe. Ach is ceart a rá
go raibh foirm na croise le fáil san ealaín sa ré réamhChríostúil ní
amháin in Éirinn ach in áiteanna éagsúla ar fud an domhain.
Lena chois sin tagann an fhoirm i gceist i gcuid de na rincí agus
nósanna tire ar dhóigh le scoláirí go bhfuil a mbunús i ndeasgh-
nátha de chuid ré na págántachta agus a bhfuil iarsmaí díobh
fós ar marthain.19 Táim ag cuimhneamh go háirithe ar na damhsaí

16 As R1A 23 C 21, 23 L 32.

17 Dioghluim Dána, 382.

18 Tugtar cuntas an-mhaith ar an gclaonadh seo ar fud an domhain in
Nicoll, Masks …

19 Ibid, agus A. Brody, The English Mummers and their plays (London
1969).

[53]
agus ar na drámaí ina ndéantar foirm na croise le claimhte nó le
bataí agus ina mbíonn an ghníomhaíocht ar fad ar siúl timpeall na
croise. Ba nádúrtha an rud é do dhream a bhí páirteach in
imeachtaí nó i ndeasghnátha den saghas seo dul san iomaíocht
le lucht na hEaglaise agus béira a chur ar an gcrois, sainghné na
Críostaíochta. B'fhéidir freisin go raibh foirm na croise á húsáid
acu cheana féin in a gcuid imeachtaí, rud a ghéarfadh ar an
iomaíocht idir iad agus lucht an chreidimh nua.

Maidir le ‘-án’ ag deireadh an fhocail is dócha gurb é deireadh
an díspeagtha é. Is annamh ‘-án’ mar dheireadh ar fhocail sa
tSeanGhaeilge a thagraíonn do dhaoine agus brí ar bith eile
seachas brí an díspeagtha leis. Tugadh roinnt focal leis an deireadh
sin ón bhFraincis níos déanaí tar éis ionradh na Normanach;
cuirim i gcás ‘péasán’ (=fr. paysan) ach is beag iad. Cibé scéal é,
bhí an focal ‘crosán’ sa teanga le tamall maith roimhe sin.

Agus sinn ag féachaint ar an bhfocal ‘crosán’ féin is fiú teoiric
eile a thabhairt san áireamh. I bhfonóta i dtaobh na gcrosán ina
eagrán de Historia Britonum le Nennius (leagan Gaeilge de) deir
J. H. Todd: ‘These were the cross-bearers in religious processions,
who also combined with that occupation the profession, if we
may so call it, of singing satirical poems against those who had
incurred Church censure or were for any other cause obnoxious’.20
Ní deir Todd cá bhfuair sé an t-eolas mar gheall ar na crosáin
a bheith ag iompar croiseanna i ndeasghnátha eaglasta. Is é mo
thuairim go bhfuil an teoiric bunaithe ar aon sampla amháin den
fhocal ‘crosán’ atá ag freagairt don fhocal ‘praeco’ (=herald) a
fhaightear i mbeathaisnéis Naomh Bhreandáin.21 Is é ‘scurra’
(=buffoon) an focal Laidne is gnáthaí a seasann ‘crosán’ dó sna
leaganacha Gaeilge. Más amhlaidh a bhí baint ar bith acu leis an
Eaglais i dtosach chaill na crosáin dea-mheas na hEaglaise go
luath. Mar a fheicfimid amach anseo is mar dheamhna nó mar
aicme pheacúil ag feidhmiú i gcoinne na hEaglaise is minicí atá
siad i gcuid mhaith de na tagairtí dóibh sa litríocht. D’fhéadfadh
‘praeco’ a bheith ag siúl chun tosaigh ag deasghnáth de chuid na
hEaglaise ceart go leor, ach is cosúil gur bhain an ‘praeco’ le hime-
achtaí eile seachas imeachtaí na hEaglaise. Bhí a leithéid de
dhuine ann sa Róimh i ré na págántachta agus bhíodh feidh-
meanna éagsúla aige in imeachtaí an chreidimh, an dlí agus i
ndrámaí greannmhara. Is suimiúil an bhaint seo le drámaí
greannmhara mar, de réir dealraimh, bhíodh an ‘scurra’ páirteach
iontu freisin agus is dócha gur daoine den saghas céanna atá i
gceist nuair a thugtar ‘crosán’ ar ‘praeco’ agus ar ‘scurra’. Is é
sin go mbíodh baint ag an gcrosán le dráma nó le siamsa greann-

20 Sliocht 3 san aguisin.

21 Sliocht 8 san aguisin.

[54]
mhar. Tá an focal ‘praeco’ sa Laidin débhríoch dá bhrí sin agus is
suimiúil go mbaineann an tréith chéanna le ‘bolscaire’ agus le
‘bolscaireacht’ sa Ghaeilge (=office of herald or crier; scolding,
blustering). Ós rud é go gcuirtear i leith an chrosáin (praeco) i
mbeathaisnéis Naomh Bhreandáin go raibh sé ‘follus-pectach’
(=‘manifestly sinful’) is é mo thuairim gur siamsóir atá ann den
chineál a bheadh ag bolscaireacht (=scolding, shouting, bluster-
ing) faoi mar a bheadh ‘scurra’ agus ‘crosán’. Níl aon chruthú
tugtha ag Todd dá thuairim go mbíodh na crosáin ag feidhmiu i
ndeasghnátha eaglasta. Dá bhrí sin d’éagmais fianaise níos cinnte
is é is dóichí gur aicme iad a bhíodh páirteach i ndrámaí greann-
mhara nó in imeachtaí tuatacha eile.21a

Tagairtí liteartha

Caitheann tagairtí eile do na crosáin a thuilleadh solais ar a
mbunus agus ar a nósanna. Seo thíos liosta de na sleachta ba
mhó ar bhain mé leas astu sa scrúdú seo :22

1.	Laws iii.

2.	Annals of Clonmacnois.

3.	The Irish Nennius.

4.	The Book of Fenagh.

5.	Topographical poems.

6.	Annals of Loch Cé ii.

7.	The Fifteen tokens of Doomsday.

8.	Lives of the saints from the book of Lismore.

9.	The Seven orders of wisdom.

10.	Irish Glosses.

11.	The Voyage of the Huí Corra.

12.	Tréidhí Leabhar Bui Leacáin.

13.	Duanaire Finn III.

14.	Sénadh Saighri.

15.	Eg. 90.

16.	Verses on Honorific Portions.

Mar atá ráite agam thuas léiríonn na tagairti seo gnéithe éagsúla
i dtaobh na gcrosán. Ní bheadh sé praiticiúil plé leo de réir an
oird thuas ar an ábhar go dtagann cuid de na tagairti le chéile
agus go dtreisíonn an t-eolas i gcuid acu fianaise na coda eile.
Mar sin bíodh go dtosóidh mé ag trácht orthu san ord thuas
tabharfaidh mé isteach na tagairti eile nuair a bhaineann siad le
hábhar. 2 * * * * * *

2la Ní foláir a admháil gur chuid bhunúsach iad an amadántafocht agus

an dul-thar-fóir i ndrámaí eaglasta de chuid na meánaoise. Féach Nicoll,

op. cit., 175-213; R. Axton, European Drama of the Early Middle Ages

(London 1974).

22 Faightear na sleachta féin agus faisnéis ina dtaobh san aguisín ag

deireadh an leabhair.

<L 56>
Ós rud é go bhfuil tagairt do na crosáin i ndlíthe na mBreithiún
is dóigh liom gur féidir a rá go bhfuil a dtraidisiún ársa go leor
agus gur tugadh aitheantas dóibh mar dhream ar leith a raibh
cearta áirithe acu faoi am ar scríobhadh síos na dlíthe. Is é an
ceart áirithe a luaitear i dtagairt 1 thuas, gruaig fhada nó ‘ciabha’
a chaitheamh agus deirtear gur coir ina gcoinne na ciabha sin a
bhaint díobh. Déantar tagairt freisin don ghruaig fhada i 14 nuair
a deirtear gur tháinig ‘nónbhur crosán ciabhach cirdubh’ i
láthair nuair a bhí rí éigin á adhlacadh. Tugann 16 le tuiscint go
mbíodh ceann an chrosáin ‘cóirithe’. Tá an sliocht sin aistrithe ag
an eagarthóir, Anne O’Sullivan mar seo, ‘they are got up with
head-dress’. Faighimid sna sleachta seo pictiúr de fheisteas na
gcrosán, agus is féidir a rá gurb iad an ghruaig fhada agus na
haghaidheanna dubha na príomhghnéithe a bhaineann leis. Is
minic a úsáidtear a leithéidí i dtraidisiúin na bundrámaíochta agus
na hamadántaíochta chun na siamsóirí a dhealú ó na gnáth-
dhaoine.

Ós rud é go bhfuilimid ag plé faoi láthair le feisteas an chrosáin
ní miste súil a chaitheamh ar an ngné seo sa bhundrámaíocht agus
san amadántaíocht. Creidtear gurbh as deasghnátha a raibh
aithris ar ghníomhartha daonna iontu i ré na págántachta a
d’eascair an dá rud.23 Ceann de na deasghnátha is forleithne is ea
díbirt na ndeamhna. Seo an cuntas a thug J. G. Frazer ar a
leithéid:

The Pomos of California celebrate an expulsion of devils
every seven years, at which the devils are represented as
disguised men. Twenty or thirty men array themselves in
harlequin rig and barbaric paint, and put vessels of pitch
on their heads; then they secretly go out into the surrounding
mountains. These are to personify the devils ... as a con-
clusion of the whole farce the men summon courage, the
devils are expelled from the assembly-house, and with a
prodigious row and racket of sham fighting are chased
away into the mountains.24

Tá fearaistí iomlána na bundrámaíochta ansin; na haisteoirí i
bhfeisteas ar leith agus an cur-i-gcéill is dlúth agus inneach an
dráma. In imeachtaí den chineál sin bíonn an comhluadar ag
iarraidh an tOlc a sheachaint agus déanann siad aithris ar chumh-
achtaí seasmhacha na Maitheasa ag fail bua ar chumhachtaí an
Oilc. Ar dtús is cosúil go mbaintí leas as daoine a raibh máchailí
coirp nó mearbhall intinne orthu (nó an dá rud i dteannta a

23 Maidir le samplaí féach A. Nicoll, Masks …

24 J. G. Frazer, The Golden Bough (London 1922) 562.

[56]
chéile), le haithris a dhéanamh ar chumhachtaí an Oilc. D’úsáidtí
na daoine sin toisc go gcreidtí go raibh a leithéidí saor ó rialacha
nádúrtha an tsaoil de bhrí go rabhadar féin mínádúrtha.25 26
Bheidís saor ó fheirg Dé nó ó radharc na súile millte. Abhaic,
bacaigh, cruiteacháin agus gealta a bhíodh páirteach san obair
sin. De réir a chéile is cosúil gur tháinig dreamanna eile chun
tosaigh a lig orthu go raibh máchailí coirp agus mearbhall
intinne orthu. B’as an aicme sin a tháinig siamsóirí agus amadáin
ghairmiúla. Léiríonn feisteas cuid de thréithe an amadáin.
Cuirtear béim ar an áiféis agus uaireanta ar chuma éagruthach
na n-abhac agus na gcruiteachán. Mar sin ar Mhór-roinn na
hEorpa agus i Sasana bhíodh éide ildathach agus caipín cloigín-
each; i roinnt áiteanna ba choitianta cloigeann nó eireaball
ainmhí; bhíodh an feisteas ní ba shimplí fós in áiteanna eile, gan
ann ach aghaidh dhubh agus éadach gioblach. Cibé cuma atá
ar an bhfeisteas ar fud an domhain léiríonn sé thar rud ar bith eile
go mbíonn na daoine a chaitheann é ag iarraidh iad féin a dhealú
ó na baill eile den chomhluadar. Tugtar saoirse labhartha agus
gníomhaíochta dóibh dá bharr. Gan féachaint níos faide ná an
fhianaise i dtaobh fheisteas na gcrosán is é mo thuairim gur aicme
siamsóirí den chineál thuasluaite a bhí iontu.

Is beag atá ar eolas againn go cruinn i dtaobh iompar na
gcrosán. Sa scéal i dtagairt uimhir 11 insítear go raibh dream
daoine ag ullmhú le dul ar oilithreacht ar an bhfarraige ar lorg Dé.
Chonacthas buíon ag teacht ina dtreo. Tugtar ‘cliar crosán’ ar
an mbuíon sin. Theastaigh ó ‘fhuirseoir’ na cléire dul i dteannta
na n-oilithreach. Ansin dúirt na crosáin eile leis go gcaithfeadh
sé a chuid éadaigh a bhaint de mar ‘ní let féin a fuil d’étach umat’.
Baineadh an t-éadach de agus chuaigh sé leis na hoilithrigh. De
réir an scéil bhíodh an crosán ag ‘oirfideadh’ do lucht na loinge
le linn an turais go dtí go bhfuair sé bás. Nuair a tharla sin bhí
brón ar gach duine ach tháinig sé ar ais i bhfoirm éin agus d’inis
dóibh go raibh sé ar tí dul go dtí na Flaithis. Insíonn an scéal seo
roinnt nithe i dtaobh na gcrosán. Ar dtús is cosúil go mbídís ag
taisteal i mbuíonta nó i gcliaracha. Maidir leis an gcrosán a
chuaigh leis na hoilithrigh tugtar ‘fuirseoir’ air siúd agus ciallaíonn
sé sin aisteoir greannmhar nó amadán de chineál éigin. Cosúil le
buíonta d’aisteoirí taistil ba leis an gcliar ar fad an feisteas a bhí
á chaitheamh ag an bhfuirseoir agus sin é an fáth ar baineadh an
t-éadach de sular scaoileadh é chun dul leis na hoilithrigh. Bhíodh
sé ag tabhairt siamsa do lucht na loinge agus is é an focal ‘oir-
fideadh’ a úsáidtear chun an siamsa sin a chur in iúl. Is minic a
chiallaíonn ‘oirfideadh’ siamsa a bhfuil ceol i gceist ann.

25 E. Welsford, The Fool; féach freisin W. Willeford, The Fool and his
sceptre (London 1969).

<L 58>
Úsáidtear ‘oirfideadh’ in uimhir 14 arís ag trácht ar iompar na
gcrosán. Tá an scéal seo tábhachtach sa scrúdú seo ar na crosáin
agus ar an gcrosántacht. Déantar iarracht ann ar mhíniú a
thabhairt ar bhunús na crosántachta sa Ghaeilge. Cosúil le
scéalta eile ar bhunús nósanna agus imeachtaí tá an scéal seo lán
de chumadóireacht ach is é mo thuairim gur féidir linn teacht ar
scáil na firinne taobh thiar den chumadóireacht sin. Insitear
dúinn i dtaobh dea-ghníomhartha Dhonnchadh mhic Fhlainn
mhic Mhaoilsheachlainn agus a mhná, agus déantar cur síos ar
adhlacadh athair na mná. Tá sé cruthaithe ag Brian Ó Cuiv go
bhfuil an scéal míchruinn san eachtra seo ó thaobh ama de ach
go háirithe: ‘The story is chronologically wrong, for according
to the Annals, Donnchad, who is represented as being alive at the
time, predeceased his father-in-law by thirty-two years’.28 Cibé
scéal é nuair a tugadh an corp go dtí an reilig agus nuair a
adhlacadh é: ‘O ro dhorchaigh an adhaigh tánccatar nónbhur
crossán ciabhach círdubh co mbátar forsan uaigh ac cliaraigheacht
amhail is bés do crossánaibh ó sin anall. Ba gilither sneachta a
súile agus a fíacla, ocus ba duibhither gúal each ball aile díbh’.
Fear cráifeach a bhí san fhear marbh i rith a shaoil agus níor
thuig aon duine cén fath go raibh na ‘deamhna’ seo ar a uaigh.
Ar deireadh fuarthas amach gurbh é an t-aon slí chun an ruaig a
chur orthu, an tAifreann a rá ina gcoinne agus uisce coisricthe a
chaitheamh ar an uaigh. Nuair a bhí sé sin déanta d’imíodar i
riocht éan. Ach bhí beirt fhile i láthair, ‘Crossán Find hua
Cinga ocus mac Rinntach hua Conodhráin’ agus mheabhraíodar
siúd ‘duan agus oirfideadh’ na gcrosán. Agus deirtear gurb í sin
an ealaín a bhí acu féin agus ag crosáin uile na hÉireann ó shin i
leith.

‘Duan agus oirfideadh’—tá sé ráite agam i gcaibidlí 1 agus 2 gur
dóigh liom gurb é an meascán seo is fréamhshamhail don mheas-
cán de véarsaíocht agus prós i gcrosántachtaí liteartha na Gaeilge
Clasaicí. Ar an gcéad dul síos tugtar ‘cliaraigheacht’ ar iompar na
gcrosán sa scéal thuas ‘Sénadh Saighrí.’ Tugann an focal sin le
tuiscint go raibh cantaireacht agus amhránaíocht de chineál ar
siúl ag na crosáin. Insítear dúinn freisin go raibh dhá chineál sa
‘chliaraigheacht’, ‘duan agus oirfideadh’. Tugtar sampla den
‘duan’ sa scéal agus is díol suntais gurb í an mheadaracht atá
ann ná snéadhbhairdne, meadaracht na véarsaíochta sna crosán-
tachtaí liteartha. Maidir leis an ‘oirfideadh’ ní deirtear linn go
cruinn cad tá ann ach is dóigh liom gur féidir a rá go bhfuil sé
difriúil leis an ‘duan’. De ghnáth tagraionn ‘duan’ don fhilíocht
uasal ach ciallaíonn ‘oirfideadh’ siamsa a bhfuil ceol ag gabháil

26 B. Ó Cuiv, Literary Creation and Irish Historical Tradition (Oxford 1963).
leis. Agus is dócha go bhféadfadh amhránaíocht, damhsaíocht,
aithriseoireacht agus geáitsíocht a bheith i gceist in a leithéid.

Is suimiúil go ndéantar ceangal ag deireadh an scéil idir ceird
na filíochta agus iompar na gcrosán. Dar le húdar na heachtra ba
é sin an tslí ar tháinig an chrosántacht isteach i bhfearas ceirde
an fhile. Ní móide in aon chor gur mar sin a tharla sé go direach,
ach go raibh sé ag iarraidh nós nua san fhilíocht a bhí ag teacht
chun tosaigh ag aimsir na heachtra sa 10ú haois a shuíomh agus
a mhíniú go stairiúil. Luaim an 10ú haois mar ba san aois sin a
bhí cuid de na pearsana atá luaite sa scéal ina mbeatha. Ní foláir
dúinn cuimhneamh, áfach, nach bhfuil an scéal cruinn ar fad ó
thaobh ama agus dá bhrí sin go mb’fhéidir gur tháinig iompar na
gcrosán isteach i gceird na filíochta níos déanaí.

Léiritear an bhaint idir iompar na gcrosán agus an fhilíocht i
dtagairtí eile. In Annálacha Chluain Mhic Nóis (Tagairt uimhir 2)
deirtear: ‘Moyle Issa called Crossan ffyn, a King and Archpoet
of Ireland in that kind of meter which is called Crossanaght died
at Cloneonrie in Leinster’, sa bhliain 1137. Níl ach aistriúchán
Béarla de na hAnnálacha seo againn agus dá bhrí sin ní féidir a
rá go cruinn cad a bhí sa bhunleagan. Is díol spéise an chosúlacht
idir ainm an fhile thuas agus an chéad duine den bheirt fhile
luaite i ‘Sénadh Saighrí’: ‘Crossán Find hua Cinga’. Is suntasach
go bhfuil na hainmneacha seo chomh cosúil lena chéile agus go
luaitear iad i gcomhthéacs na crosántachta agus thart faoi dhá
chéad bliain eatarthu. Caitheann sé níos mó amhrais ar chruinneas
an scéil ‘Sénadh Saighri’. Cibé scéal é is cosúil go raibh an chros-
ántacht bunaithe mar chuid de cheird na filíochta sa 12ú haois
agus gur chomhartha sóirt aici meadaracht ar leith. Baineann 5
le tosach an 17ú haois agus déantar tagairt ann do cháipéisí
áirithe a chuireann in iúl gurb é an leagan ceart ar an ainm
‘Patrick Crosbie’, ‘Mac-y-Crossane’, agus deirtear freisin go
mbíodh a shinsir ina bhfilí oifigiúla ag clanna Gaelacha.
Tá an tagairt seo suimiúil mar bíodh go bhfuil na sloinnte
‘Crosbie’ agus ‘Crossan’ coitianta go leor is annamh a fhaighimid
iad á n-áireamh i measc clanna na filíochta. De réir tagairt
uimhir 6 bhí Fearghal Mág Shamhradháin (14ú haois) molta ‘le
cliaraibh agus le crosánaibh’. Is é mo thuairim go mbaineann 9 le
ceird na filíochta freisin nó ar a laghad le traidisiún an léinn:
luaitear sa sliocht, ‘Foirceadlaidhe .i. fear ag a mbí gramadac,
crosán, siollaba ocus ríme, ocus reatha gréine agus ésga’.27
Múinteoir ba ea an ‘foirceadlaidhe’, de réir dealraimh agus is
dócha go mbíodh air na rudaí thuasluaite a theagasc. Is ait an

27 “forcetlaid=as a technical term the third in rank of the seven grades of
teachers in an Irish monastic school” (RIA Contribb.).

<L 60>
focal ‘crosán’ sa liosta de na hábhair ar cheart eolas a bheith
aige orthu. Ach is dócha go gciallaíonn sé go mbíodh sé de
dhualgas ar an bhfear léinn den aicme seo a bheith eolach ar
imeachtaí na gcrosán agus b’fhéidir a bheith i gcumas crosán-
tachtai a chumadh.

Tugann ‘Sénadh Saighri’ (14) spléachadh dúinn ar bhunús na
gcrosán. Ní féidir ach a rá go bhfuil blas frithChríostúil le sonrú
ar iompar na gcrosán sa scéal. Tugtar le tuiscint go soiléir ann gur
geall le deamhna iad na crosáin seo a tháinig ar an láthair nuair
a bhí rí cráifeach á adhlacadh. Ní féidir an ruaig a chur orthu
ach le huirlisí cráifeacha na hEaglaise, an tAifreann agus an
t-uisce coisricthe. Tá roinnt mhaith cosúlachtaí idir seo agus an
scéal ag Frazer i dtaobh dhíbirt na ndeamhan i measc treibheanna
bunúsacha.28 Aghaidheanna dubha agus gruaig fhada á chaith-
eamh ag na crosáin, ‘harlequin rig and barbairc paint, and vessels
of pitch on their heads’ ag na daoine i riocht deamhna i scéal
Frazer. Le cois cosúlachtaí san fheisteas is féidir a fheiscint go
bhfuil na deamhna i réim ar feadh tamaill sa dá chás ach go
bhfaigheann an tOrd an lámh in uachtar orthu sa deireadh, nuair
a chuirtear an ruaig ar na deamhna. Bua an Oird agus an Eagair i
gcoinne an Oilc atá againn sa dá chuntas, agus chun é sin a chur i
gcrich caithfear aithris a dhéanamh ar chumhachtaí an Oilc. Is é
an difear mór gurb í an Eaglais sainchomhartha an Oird sa
leagan Gaeilge. San fheisteas agus san aithris drámatúil den
chreidiúint go mbíonn an bua ag an Maitheas i gcónaí, tá fearas
na drámaíochta bunúsaí—an meascán de dheasghnáth agus
siamsa.

Creidtear gurb as deasghnátha den saghas seo, go háirithe
nuair a cailleadh a mbunbhrí agus dá réir a n-éifeacht i measc
an phobail, a tháinig gnéithe na drámaíochta agus na hamad-
ántaíochta chun tosaigh. Is é an t-amadán a úsáidtear go minic
mar aisteor nó mar cheap milleáin ina leithéidí—an t-amadán
nádúrtha a bhfuil máchail choirp nó mearbhall intinne air nó an
t-amadán gairmiúil ag ligean air go bhfuil na tréithe sin aige. Ba
chuid an-tábhachtach ag féiltí págánacha anallód na haicmí
éagsúla de cheapa milleáin. Is mar seo a thráchtann Enid Welsford
i dtaobh na bhféiltí agus na nósanna a bhaineadh leo:

But not only were the festivals treated as seasons of lawless-
ness and buffoonry when all the revellers behave foolishly,
they were also marked by the performance of certain trad-
itional dances and games, the performers of which were
grotesquely disguised and regarded as fools ... the folk fool

28 The Golden Bough, caib. 57.

[<L 61>
is for instance frequently ‘killed’.... Who then is this Fool?
is he as his mask or black face, his calf’s skin or fox’s tail
suggests a descendant of the old sacrificial victim … ,29

Tá cuid de na gnéithe luaite anseo le sonrú ar na crosáin i ‘Sénadh
Saighri’; feisteas ar leith go háirithe aghaidheanna dubha, iompar
mímheasartha a bhríseann rialacha an tsaoil agus a bhfuil siamsa
de chineál éigin ag baint leis (‘duan agus oirfideadh’, agus
‘traditional dances and games’) agus sa deireadh marú nó díbirt
na n-amadán deasghnáthacha. Creidim dá bhrí sin go bhfuil
an-ghaol idir na crosáin agus na hamadáin seo mar cheapa
milleáin sna féiltí págánacha agus go mb’fhéidir go dtéann a
dtraidisiún siar go dtí na hiobairtí daonna a bhíodh á gcleachtadh
i mease na gCeilteach ar Mhór-roinn na hEorpa (más iontaofa na
cuntais ar na Ceiltigh a thugann scribhneoirí Laidne agus
Gréigise).30 Níl aon fhianaise againn gur cleachtaíodh na hiobairtí
sin in Éirinn riamh ach tá sé ag luí le réasún gur thug na dream-
anna éagsúla de Cheiltigh a gcuid nósanna deasghnáthacha leo
go hÉirinn. Ní móide, áfach, gur mhair cumhacht deasghnáthach
na nósanna sin rófhada tar éis teacht na gCríostaithe sa 5ú haois.
De ghnáth nuair a chailltear cumhacht mar sin tagann forás ar
ghnéithe eile de na nósanna, is é sin ar an aithriseoireacht, ar an
drámaíocht agus ar an amadántaíocht. Sin é an forás a tháinig
ar nósanna den chineál seo ar fud an domhain; cuirim i gcás
creidtear gurbh as an bhforás sin a d’eascair an drámaíocht agus
an aoir i litríochtaí na Laidne agus na Gréigise.

Tá roinnt mhaith cosúlachtaí idir a bhfuil ráite go dtí seo i
dtaobh imeachtaí na gcrosán agus bundrámaí agus bunaortha
na Gréigise agus na Laidne. Cuireann na trí rudai in uimhir 12
lena n-aithnítear an crosán, feisteas na n-aisteoirí i ndrámai
greannmhara na Gréigise i gcuimhne dúinn. Tá sé de bhuntáiste
go mbíodh sé de nós ag na Gréagaigh pictiúirí a chur ar a gcuid
soithí cré. I mease na bpictiúirí faighimid na haisteoiri, aghaidh-
fidil orthu a bhfuil béal mór ata air, bolg mór éagruthach, agus
bod mór bréige á chaitheamh acu. Luaitear na trí rudaí sin in
uimhir 12, an béal leata a chuireann in iúl go mbíonn an crosán
ag béicíl de shíor, agus an dá thréith eile a chuireann béim ar
chúrsaí gnéis. Tá an bolg mór agus an bod bréige coitianta i
bhfearas an amadáin ar fud an domhain. Uaireanta nuair nach
mbíonn an bod bréige á chaitheamh ag an amadán bionn bata
aige le cuma gháirsiúil gearrtha air. B’fhéidir go dtéann an dá
thréith seo siar go dtí gnás torthúlachta, ach ar an ábhar go

29 The Fool, 72.

30 Féach an trácht a dhéantar ar iobairtí na ndraoithe sna leabhair a
luaitear i nóta 13.

<L 62>
raibh an gnéas ina ábhar grinn ag an gcine daonna le fada an
lá, ní gá go mbeadh torthúlacht i gceist in aon chor.

Luann Vivian Mercier na véarsaí feiscinneacha agus é ag
trácht ar na crosáin. Sula raibh an méid a dúirt sé ina dtaobh
léite agam rith an smaoineamh liom go raibh cosúlachtaí idir na
véarsaí sin agus imeachtaí na gcrosán. Deir J. Wight-Duff i
dtaobh na véarsaí: ‘The most primitive stage traceable is that of
verse of the Fescennine type—merry impromptu rustic banter,
out of which in time dialogue might be developed. Such out-
bursts of licence, originating in harvest and vintage festivals were
fancied to avert the evil-eye or envy of the gods on signal occasions
of good fortune.’ Agus deir sé i bhfonóta, ‘as a base of the
adjective Fescenius we may postulate a word fescennus, meaning
a charmer, one with power to avert a curse or evil’.31 Anois ní
dóigh liom gur féidir a chruthú go bhfuil baint direach idir na
‘fescenni’ thuas agus na crosáin ach is féidir a rá go bhfuil
cosúlachtaí suntasacha idir tréithe agus nósanna an dá aicme.

Luaigh mé cheana agus mé ag trácht ar an scéal ‘Sénadh Saighri’
go raibh dímheas na hEaglaise ar na crosáin. Tá fianaise eile i
gcuid de na sleachta a léiríonn go raibh an Eaglais go láidir ina
gcoinne. Déantar iad a áireamh mar dheamhna arís in uimhir 4
nuair a insítear i dtaobh dheireadh an domhain. Deirtear ansin
go dtiocfaidh na crosáin an uair sin agus go mbeidh siad ag crá
na nGael go dtí go dtiocfaidh Ardnaoimh na hÉireann i gcabhair
orthu. Luaitear Lá an Luain aris in uimhir 7, agus áirítear na
crosáin i measc drochdhaoine eile nach ligfear isteach sna
Flaithis: dúnmharbhthóirí, eiricigh, amadáin, meirligh, daoine
a théann thar fóir, daoine bródúla, cáinte agus bancháinte agus
lucht gach oilc eile atá sa liosta i dteannta na gcrosán.32 Lena
chois sin cuireadh i leith an chrosáin i mbeathaisnéis Naomh
Breandáin (uimhir 8) go raibh sé ‘follus-pectach’ (=manifestly
sinful). Tháinig sé chuig Breandán agus rinne aithreachas agus
d’iarr sé cead dul ar thuras farraige i dteannta an naoimh agus a
chomhluadair. Le linn an turais bhí stoirm mhór ann agus thuig
an crosán gur mar gheall air féin agus a pheacaí a tharla a leithéid
agus chaith sé é féin isteach san uisce. Shábháil an gníomh sin
lucht na loinge agus tuigtear gur thuill an crosán grásta Dé as an
íobairt. Is léir tríd an scéal seo nach raibh nádúr bunaidh (‘follus-
phectach’) an chrosáin ag réiteach leis an Eaglais, agus go raibh

31 J. Wight-Duff, A Literary History of Rome. Golden Age (London 1960) 60.
88 Is suntasach go bhfaightear ‘croesan’ na Breatnaise i liosta de dhaoine
míchuibhiúla freisin; D. Simon Evans, Buched Dewi (Cardiff 1959) 20;
J. Morris-Jones agus J. Rhys, ‘Hystoria of Uuched Dewi’, The Elucidarium
and other tracts in Welsh (Cardiff 1894) 116.

<L 63>
sé riachtanach go ndéanfaí é a íobairt ar mhaithe leis an gcomh-
luadar, agus le leas a anama féin. Is dóigh liom go dtugtar
spléachadh eile dúinn sa scéal seo den chrosán mar cheap milleáin.
I ‘Sénadh Saighri’ cuireadh an ruaig ar na crosáin le huirlisí na
cráifeachta; in ‘Immramh Uí Chorra’ (uimhir 11) éiríonn le
crosán dul ar neamh tar éis dó na crosáin eile a thréigean agus a
sheirbhísí a chur ar fáil do na hoilithrigh chráifeacha. Léiríonn na
trí scéalta seo gnéithe den chrosán mar cheap milleáin agus is
follas dímheas na hEaglaise air in dhá cheann díobh.

Cén fáth ar thuill na crosáin dímheas na hEaglaise? Tá sé
ráite agam cheana agus sanasaíocht an fhocail ‘crosán’ idir
lámha agam go mb’fhéidir go seasaídís d’iarsmaí an tsean-
chreidimh phágánaigh, agus dá réir sin go mbídís páirteach in
imeachtaí fritheaglasta. Tá an choimhlint idir iad agus lucht na
hEaglaise an-soiléir i ‘Sénadh Saighri’, agus is dócha gur mar
gheall ar an gcoimhlint sin a dhéantar iad a áireamh mar dhe-
amhna agus mar aicme pheacúil in áiteanna eile chomh maith.
Le cois na coimhlinte bunúsaí seo ní dócha go bhféadfadh an
Eaglais glacadh le hiompar mímheasartha mígheanmnaí na
gcrosán, fiú amháin nuair nach mbeadh éifeacht an tseanchreid-
imh leis.

Is é an t-iompar is coitianta i measc aicmí ar nós na gcrosán ná
siamsaíocht ina bhfuil amhránaíocht, damhsaíocht, geáitsíocht
agus an dul-thar-fóir is béas ag amadáin ar fud an domhain.33
Is cosúil gur thuill a n-iompar dímheas ó dhaoine eile seachas
lucht na hEaglaise. Insíonn uimhir 16 dúinn nach cóir do dhuine
na crosáin a spreagadh nó a bheith ag maíomh. Ceanglaítear
iompar na gcrosán le maíomh agus cáineadh i gceann de na
‘Trioedd Cerdd’ (tréidhí filíochta) sa Bhreatnais. Deirtear ansin
gurb iad na trí rudaí atá míchuibhiúil d’fhile ‘ffrost, a goganerdd,
a croessanaeth’,34 is é sin ‘maíomh, cáineadh agus iompar an
chrosáin’. Tá ainm aorthóirí ar na crosáin agus is dócha go
mbaineann an tréith sin leis an tsaoirse labhartha agus gníomh-
aíochta a thugtar d’amadáin agus dá leithéidí i ndeasghnátha
cosúil le díbirt na ndeamhan. ‘Seasons of lawlessness and
buffoonery’ agus ‘buffoon dances or fool-plays’ a thugann Enid
Welsford ar imeachtaí na n-amadán. Le linn tréimhsí na hamad-
ántaíochta is féidir leis na hamadáin daoine de gach cineál a
cháineadh agus ceapa magaidh a dhéanamh díobh. Rinneas
tagairt cheana do thuairim J. H. Todd ar an mbaint idir na
crosáin agus an Eaglais. Deir sé gurbh é an gnó a bhíodh ar siúl

33 Pléitear an cheist seo sna leabhair seo a leanas. Welsford, The Fool;
Willeford, The Fool; Brody, English Mummers; F. N. Cornford, The origin
of Attic comedy (New York 1961).

34 G. J. Williams, Gramadegau’r Pencceirddiad (Cardiff 1934) 115.

[63]


acu i dteannta croiseanna a iompar, ‘singing satirical poems
against those who had incurred church censure, or were for any
other cause obnoxious. In this capacity they often brought upon
themselves the vengeance of the lawless chieftains whom they
lampooned’. Mar a dúirt mé cheana ní dóigh liom go bhfuil
aon dealramh leis an tuairim gur bhain na crosáin leis an Eaglais
in aon chor ar an ábhar go bhfuil an chuid is mó den fhianaise i
gcoinne na tuairime sin. Cibé scéal é creidim go bhfuil cuid
mhaith den cheart sa ráiteas go dtéidís thar fóir leis an gcáineadh
agus go n-imríodh taoisigh mhire díoltas orthu dá dheasca. Ba é
sin a tharla de réir dealraimh sa scéal i uimhir 3 de na sleachta.
Deirtear ansin gur díbríodh Muircheartach mac Erca as Éirinn
toisc go raibh sé ciontach i marú na gcrosán. Níl an scéal iomlán
againn ach is féidir a shamhlú go ndéanfadh sé amhlaidh dá
ndéanfaí é a cháineach nó a náiriú. Duine teasaí a bhí i
Muircheartach de réir cosúlachta mar dhá bhliain tar éis dó
bheith curtha as Éirinn mharaigh sé a sheanathair agus díbríodh
as Albain freisin é!

Cad is féidir linn a bhaint as an bhfianaise go dtí seo? Aicme
ar leith a raibh cearta agus nósanna áirithe acu a bhí sna crosáin.
De réir dealraimh, bhídís ag taisteal timpeall na tíre i mbuíonta
ag dul ó áit to háit. Ba nós é seo a bhaineadh leis an ísealaicme de
lucht ceirde, mar adeir D. B. Quinn: ‘Lesser freemen—jesters,
gamblers, musicians and craftsmen like tailors, woodworkers,
smiths and armorers—were usually itinerant’.36 Is cosúil go
mbídís ag cur siamsa ar fail do dhaoine agus go mbíodh feisteas
ar leith orthu i gcleachtadh na ceirde sin. Ba leis an mbuíon ar
fad an feisteas agus fearas an tsiamsa sin. Tá dealramh ar an
scéal gurbh as deasghnátha págánacha a d’eascair siamsa na
gcrosán, go háirithe as an gcineál deasghnátha a raibh amadáin
(nó aisteoirí ag ligean orthu gurbh amadáin iad) mar cheapa
milleáin ar mhaithe le leas an chomhluadair. Cibé scéal é thuil-
leadar dimheas na hEaglaise de bharr a mbunúis phágánaigh is
dócha, agus de bharr a n-iompair mhimheasartha. Is é is dóichí
go rabhadar ann ag tosach ré na Gaeilge Clasaicí mar mhion-
bhaird36 taistil agus gur glacadh isteach i gceird na filíochta cuid
dá nósanna agus dá n-iompar agus gurbh é sin an tús a bhí ag an
chrosántacht liteartha. Tá sé ráite agam cheana gurb é is ciall le
‘crosántacht’ go bunúsach, an t-iompar is dual do chrosán. Sa
Bhreatnais níor cuireadh crot liteartha ar an ‘gcroesanaeth’ agus
ciallaíonn sé ‘iompar an chrosáin’—cáineadh, maíomh agus

35 D. B. Quinn, The Elizabethans and the Irish (New York 1966) 16.

36  Is deacair aicmí difriúla na mionbhard a dhealú óna chéile agus is é is
dóichí, dar liom, faoin meán-aois go mbidís ag tarraingt as nósanna agus as
iompar a chéile go minic.

<L 65>